<div xmlns="http://www.tei-c.org/ns/1.0" type="textpart" subtype="section" n="5"><p> (I, 2) Quanti tunc ab eis praeolari pontifices et nobiles sacerdotes <lb/>
            diuersis poenarum generibus extincti sunt, ut traderent <lb/>
            si quid auri uel argenti proprium uel ecclesiasticum haberent! <lb/>
            Et dum, quae erant, urguentibus poenis facilius ederentur, <lb/>
            iterum crudelibus tormentis oblatores urguebant, autumantes<lb n="15"/>
            quandam partem, non totum oblatum; et quanto plus dabatur,  <lb/>
            tanto amplius quempiam habere credebant.</p></div>