<div xmlns="http://www.tei-c.org/ns/1.0" type="textpart" subtype="section" n="16"><p>Sapienter tunc  <lb/>
            etiam proiecti episcopi fecerunt, ut licet mendicantes exinde <lb/>
            non abirent; quia si recederent, non tantum uiolenter omnino <lb/>
            reuocarentur, et mentirentur eos, sicut mentiti sunt, fugisse <lb n="10"/>
            conflictum; <choice><sic>mazime</sic><corr>maxime</corr></choice> quia, ubi reuerterentur, iam nequaquam <lb/>
            fuerat, ecclesiis, substantia uel domibus occupatis. Dum ergo <lb/>
            gementes in circuitu murorum nudo sub <choice><sic>a√•re</sic><corr>aere</corr></choice> iacerent, factum <lb/>
            est ut rex impius ad piscinas exisset. Cui uniuersi occurrere <lb/>
            maluerunt dicentes: (ut quid taliter adfligimur? pro quibus <lb n="15"/>
            malis forte commissis ista perpetimur? si ad disputationem <lb/>
            congregati sumus, quare expoliati? quare traducimur, quare <lb/>
            differimur, et sine ecclesiis et domibus nostris foris ciuitate <lb/>
            fame et nuditate laborantes mediis stercoribus uolutamus?' <lb/>
            Quos ille toruis oculis aspiciens, priusquam suggestionem eorum <lb n="20"/>
            audisset, iussit super eos cum sessoribus equos dimitti, ut tali <lb/>
            uiolentia possent non solum conteri, uerum etiam necari. <lb/>
            Quorum tunc multi contriti sunt et praecipue senes et infirmi. 
</p>
          </div>