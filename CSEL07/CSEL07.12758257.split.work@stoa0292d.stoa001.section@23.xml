<div xmlns="http://www.tei-c.org/ns/1.0" type="textpart" subtype="section" n="23"><p>sicut  <lb n="5"/>
            Urbanum Girbensem, Crescentem metropolitanum Aquitanae <lb/>
            ciuitatis, qui cxx praeerat episcopis, Habetdeum Teudalensem, <lb/>
            Eustratium Sufetanum, et Tripolitanos duos Uicis Sabratenum <lb/>
            et Cresconium Oeensem, et Adrumetinae ciuitatis Felicem <lb/>
            episcopum, ob hoc quod suscepisset quendam lohannem monachum <lb n="10"/>
            transmarinum; sed et alios multos, quos longum est <lb/>
            enarrare. Quibus tamen in exilio positis dum obitus obuenisset, <lb/>
            non licebat alios eorum ciuitatibus ordinari. Inter haec tamen <lb/>
            dei populus in fide consistens, ut examina apum cereas aedificans <lb/>
            mansiones, crescendo melleis fidei calculis firmabatur, <lb n="15"/>
            ut impleretur illa sententia: quanto eos affligebant, <lb/>
            tanto magis multiplicabantur et inualescebant <lb/>
            nimis. 
</p>
          </div>