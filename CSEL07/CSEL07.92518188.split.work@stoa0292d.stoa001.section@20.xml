<div xmlns="http://www.tei-c.org/ns/1.0" type="textpart" subtype="section" n="20"><p>Item alius ait: Stabat quidam praecelsus <lb/>
            super montem, qui Ziquensis dicitur, et clamabat dextra <lb n="15"/>
            laeuaque: migrate, migrate. Alius conspicit rugiente caelo <lb/>
            atque turbato sulphureas nubes, quae ingentes coeperunt <sic>lapidesiaculari</sic>: <lb/>
            qui lapides dum cecidissent in terram, plus accendebantur <lb/>
            et maioribus flammis ardebant, atque intrantes in <sic>penetralio</sic> <lb/>
            domorum quos inuenerant incendebant. <choice><sic>Qni</sic><corr>Qui</corr></choice> autem uidit, <lb n="20"/>
            ait, cum se in quodam cubiculo abscondisset, miseratione diuina <lb/>
            ad eum flamma non potuit peruenire; reor ut illud propheticum <lb/>
            conpleretur: claude ostium tuum et absconde te pusillum <lb/>
            aliquantulum, donec transeat ira dei.</p></div>