<div xmlns="http://www.tei-c.org/ns/1.0" type="textpart" subtype="section" n="39"><p> <lb/>
            Mittit Proculum quendam in prouinciam Zeugitanam, qui coartaret <lb/>
            ad tradendum ministeria diuina uel libros cunctos domini <lb n="15"/>
            sacerdotes, ut primo armis nudaret et ita facilius inermes <lb/>
            hostis callidus captiuasset. Qui, se non posse tradere clamantibus, <lb/>
            ipsi rapaci manu cuncta depopulabantur atque de palliis <lb/>
            altaris, pro nefas! camisias sibi et femoralia faciebant. Qui <lb/>
            tamen Proculus, huius rei exsecutor, frustatim sibi comedens <lb n="20"/>
            linguam in breui turpissima consumptus est morte.</p></div>