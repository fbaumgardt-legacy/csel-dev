<div xmlns="http://www.tei-c.org/ns/1.0" type="textpart" subtype="section" n="22"><p>Sed et Quintianus honorabilis episcopus uidit <lb/>
            se super quendam montem stare, de quo conspiciebat gregem <lb/>
            innumerabilium ouium suarum, et in medio gregis duae erant <lb/>
            ollae nimium bullientes. Aderant autem ouium occisores, quarum <lb/>
            carnes ollis bullientibus demergebant; et cum ita fieret,<lb n="10"/>
            omnis illa magnitudo consumpta est gregis. Reor ergo illas <lb/>
            duas ollas Sicca Ueneria et Laribus duas esse ciuitates, in <lb/>
            quibus multitudo prima fuerat congregata, e quibus incendium <lb/>
            initium sumpsit, aut Huniricum regem et Cyrilam episcopum <lb/>
            eius. Sed de multis uisionibus, quia breuitati consulendum <lb n="15"/>
            fuit, haec dixisse sufficiat. 
</p>
          </div>