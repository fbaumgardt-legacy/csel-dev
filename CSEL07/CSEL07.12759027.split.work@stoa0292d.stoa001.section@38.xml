<div xmlns="http://www.tei-c.org/ns/1.0" type="textpart" subtype="section" n="38"><p rend="script">(V, 10) Parantes itaque uniuersi dorsa sua uerberibus alacres  <lb/>
            ad exilium pergunt. Quibus adhuc in itinere longioris uiae <lb/>
            constitutis destinantur, episcopis Arrianorum suggerentibus, <lb/>
            homines inmisericordes ac uiolentes, ut illud, quod eis forte <lb/>
            miseratio Christiana uictui contulerat profuturum, <choice><sic>orudeliter</sic><corr>crudeliter</corr></choice> <lb n="10"/>
            auferretur. Quando unusquisque eorum libentius forte cantabat: <lb/>
            'nudus exiui de utero matris meae; nudum me oportet <lb/>
            ad exilium pergere, quia dominus nouit esurientibus cibum <lb/>
            porrigere et in deserto uestire'. Nam et Uuandali duo, sub <lb/>
            Geiserico saepius confessores, comitante matre, contemptis <lb n="15"/>
            omnibus diuitiis suis, cum eisdem clericis ad exilium perrexerunt. <lb/>
            </p></div>