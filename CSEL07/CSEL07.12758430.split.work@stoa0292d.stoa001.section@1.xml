<div xmlns="http://www.tei-c.org/ns/1.0" type="textpart" subtype="section" n="1"><p rend="script"><note type="margin"> a. 477 mense Ianuario</note>.
 (II, 1) Mortuo igitur Geiserico Huniricus maior filius patri <lb/>
            succedit. Qui in primordia regni, ut habet subtilitas barbarorum, <lb/>
            coepit mitius et moderatius agere, et maxime circa religionem <lb/>
            nostram; ut etiam ubi antea sub rege Geiserico praeiudicatum<lb n="5"/>
            fuerat, ne spiritales fierent conuentus, <choice><sic>conueuticula</sic><corr>conuenticula</corr></choice> concurrerent <lb/>
            populorum. Et ut se religiosum ostenderet, statuit sollicitius <lb/>
            requirendos hereticos Manicheos; ex quibus multos incendit, <lb/>
            plurimos autem distraxit nauibus transmarinis. Quos <lb/>
            paene omnes Manicheos suae religionis inuenit et praecipue<lb n="10"/>
            presbyteros et diaconos Arrianae hereseos; unde magis erubescens  <lb/>
            amplius in illis exarsit.</p></div>