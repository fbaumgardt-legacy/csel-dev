<div xmlns="http://www.tei-c.org/ns/1.0" type="textpart" subtype="section" n="62"><p> Ecce m te, ueritas, uideo non me laudibus meis propter me, <lb/>
            sed propter proximi utilitatem moueri oportere. et utrum ita <lb/>
            sim, nescio. minus mihi de hac re notus sum ipse quam tu. <lb/>
            obsecro te, deus meus, et me ipsum mihi indica, ut confitear <lb/>
            oraturis pro me fratribus meis, quod in me saucium conperero. <lb n="15"/>
            iterum me diligentius interrogem. si utilitate proximi moueor <lb/>
            in laudibus meis, cur minus moueor, si quisquam alius iniuste <lb/>
            uituperetur quam si ego? cur ea contumelia magis mordeor, <lb/>
            quae in me quam quae in alium eadem iniquitate coram me <lb/>
            iacitur? an et hoc nescio? etiamne id restat, ut ipse me seducam<lb n="20"/>
            et uerum non faciam coram te in corde et lingua mea? <lb/>
            insaniam istam, domine, longe fac a me, ne oleum peccatoris <lb/>
            mihi sit os meum ad inpinguandum caput meum. 
</p>
          </div>