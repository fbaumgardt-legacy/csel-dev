<div xmlns="http://www.tei-c.org/ns/1.0" type="textpart" subtype="section" n="28"><p> Et pulchra sunt omnia faciente te, et ecce tu inenarrabiliter <lb/>
            pulchrior, qui fecisti omnia. a quo si non esset lapsus <lb/>
            Adam, non diffunderetur ex utero eius salsugo maris, genus<lb n="15"/>
            humanum profunde curiosum et procellose tumidum et instabiliter <lb/>
            fluuidum, atque ita non opus esset, ut in aquis multis <lb/>
            corporaliter et sensibiliter operarentur dispensatores tui mystica <lb/>
            facta et dicta. sic enim mihi nunc occurrerunt reptilia <lb/>
            et uolatilia, quibus imbuti et initiati homines corporalibus sacramentis<lb n="20"/>
            subditi non ultra proficerent, nisi spiritaliter uiuesceret <lb/>
            anima gradu alio et post initii uerbum in consummationem <lb/>
            respiceret. 
</p>
          </div>