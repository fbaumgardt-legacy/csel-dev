<div xmlns="http://www.tei-c.org/ns/1.0" type="textpart" subtype="section" n="6"><p> Et hoc quidem ab illo uel per illum procurasti mihi, et <lb/>
            quid ipse postea per me ipsum quaererem, in memoria mea <lb/>
            deliniasti. tunc autem nec ipse nec carissimus Nebridius, <lb/>
            adulescens ualde bonus et ualde castus, inridens totum illud <lb/>
            diuinationis genus, persuadere mihi potuerunt, ut haec abicerem,<lb n="10"/>
            quoniam me amplius ipsorum auctorum mouebat auctoritas et <lb/>
            nullum certum quale quaerebam documentum adhuc inueneram, <lb/>
            quo mihi sine ambiguitate appareret, quae ab eis consultis <lb/>
            uera dicerentur, forte uel sorte, non arte inspectorum siderum <lb/>
            dici. <lb n="15"/>
            
</p>
          </div>