<div xmlns="http://www.tei-c.org/ns/1.0" type="textpart" subtype="section" n="14"><p> Ita fornicatur anima, cum auertitur abs te et quaerit extra <lb/>
            te ea quae pura et liquida non inuenit, nisi cum redit ad te. <lb/>
            peruerse te imitantur omnes, qui longe se a te faciunt et extollunt<lb n="10"/>
            se aduersum te. sed etiam sic te imitando indicant <lb/>
            creatorem te esse omnis naturae et ideo non esse, quo a te <lb/>
            omni modo recedatur. quid ergo in illo furto ego dilexi et in <lb/>
            quo dominum meum uel uitiose atque peruerse imitatus sum? <lb/>
            an libuit facere contra legem saltem fallacia, quia potentatu<lb n="15"/>
            non poteram, ut mancam libertatem captiuus imitarer faciendo <lb/>
            inpune, quod non liceret, tenebrosa omnipotentiae similitudine? <lb/>
            ecce est ille seruus fugiens dominum suum et consecutus umbram. <lb/>
           s o <sic>putredos</sic> o monstrum uitae et mortis profunditas! <lb/>
            potuitne libere quod non licebat, non ob aliud, nisi quia non<lb n="20"/>
            licebat? 
</p>
          </div>