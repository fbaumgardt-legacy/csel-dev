<div xmlns="http://www.tei-c.org/ns/1.0" type="textpart" subtype="section" n="6"><p>  <milestone unit="altchapter" n="4"/>  Ecce sunt caelum et terra, clamant, quod facta sint; <lb/>
            mutantur enim atque uariantur. quidquid autem factum non <lb/>
            est et tamen est, non est in eo quicquam, quod ante non <lb/>
            erat: quod est mutari atque uariari. clamant etiam, quod se<lb n="15"/>
            ipsa non fecerint: "ideo sumus, quia facta sumus; non ergo <lb/>
            eramus, antequam essemus, ut fieri possemus a nobis. " et uox <lb/>
            dicentium est ipsa euidentia. tu ergo, domine, fecisti ea, qui <lb/>
            pulcher es: pulchra sunt enim; qui bonus es: bona sunt enim; <lb/>
            qui es: sunt enim. nec ita pulchra sunt nec ita bona sunt<lb n="20"/>
            nec ita sunt, sicut tu conditor eorum, quo conparato nec pulchra <lb/>
            sunt nec bona sunt nec sunt. scimus haec, gratias tibi, et <lb/>
            scientia nostra scientiae tuae conparata ignorantia est. 
</p>
          </div>