<div xmlns="http://www.tei-c.org/ns/1.0" type="textpart" subtype="section" n="2"><p> <milestone unit="altchapter" n="2"/>  Confitetur altitudini tuae humilitas linguae meae, quoniiam  <lb/>
            
 tu fecisti caelum et terram, hoc caelum, quod uideo, <lb n="5"/>
            terramque, quam calco, unde est haec terra, quam porto. tu <lb/>
            fecisti. sed ubi est caelum caeli, domine, de quo audiuimus <lb/>
            in uoce psalmi: caelum caeli domino: terram autem dedit <lb/>
            filiis hominum? ubi es, caelum, quod non cernimus, <lb/>
             cui terra est hoc omne, quod cernimus? hoc enim totum corporeum <lb n="10"/>
            non ubique totum ita cepit speciem pulchram in nouissimis, <lb/>
            cuius fundus est terra nostra, sed ad illud caelum <lb/>
            caeli etiam terrae nostrae caelum terra est. et hoc utrumque <lb/>
            magnum corpus non absurde terra est ad illud nescio quale <lb/>
             caelum, quod domino est, non filiis hominum. <lb n="15"/>
            
</p>
          </div>