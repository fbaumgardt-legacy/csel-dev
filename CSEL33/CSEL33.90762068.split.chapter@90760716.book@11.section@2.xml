<div xmlns="http://www.tei-c.org/ns/1.0" type="textpart" subtype="section" n="2"><p> <milestone unit="altchapter" n="2"/>  Quando autem sufficio lingua calami enuntiare omnia  <lb/>
            hortamenta tua et omnes terrores tuos et consolationes et gubernationes, <lb n="5"/>
            quibus me perduxisti praedicare uerbum et sacramentum <lb/>
            tuum dispensare populo tuo? et si sufficio haec enuntiare <lb/>
            ex ordine, caro mihi ualent stillae temporum. et olim <lb/>
            inardesco meditari in lege tua et in ea tibi confiteri scientiam <lb/>
            et inperitiam meam, primordia inluminationis tuae et reliquias <lb n="10"/>
            tenebrarum mearum, quousque deuoretur a fortitudine infirmitas. <lb/>
            et nolo in aliud horae diffluant, quas inuenio liberas <lb/>
            a necessitatibus reficiendi corporis et intentionis animi et seruitutis, <lb/>
            quam debemus hominibus et quam non debemus et <lb/>
            tamen reddimus. <lb n="15"/>
            
</p>
          </div>