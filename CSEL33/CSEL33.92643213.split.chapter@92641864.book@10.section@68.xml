<div xmlns="http://www.tei-c.org/ns/1.0" type="textpart" subtype="section" n="68"><p>  <milestone unit="altchapter" n="43"/>  Verax autem mediator, quem secreta tua misericordia <lb/>
            demonstrasti hominibus et misisti, ut eius exemplo etiam <lb/>
            ipsam discerent humilitatem, mediator ille dei et hominum,<lb n="10"/>
            homo Christus Iesus, inter mortales peccatores et inmortalem <lb/>
            iustum apparuit, mortalis cum hominibus, iustus cum <lb/>
            deo, ut, quoniam stipendium iustitiae uita et pax est, per iustitiam <lb/>
            coniunctam deo euacuaret mortem iustificatorum inpiorum, <lb/>
            quam cum illis uoluit habere conmunem. hic demonstratus<lb n="15"/>
            est antiquis sanctis, ut ita ipsi per fidem futurae passionis eius, <lb/>
            sicut nos per fidem praeteritae, salui fierent. in quantum enim <lb/>
            homo, in tantum mediator, in quantum autem uerbum, non medius, <lb/>
            quia aequalis deo et deus apud deum et simul unus deus. 
</p>
          </div>