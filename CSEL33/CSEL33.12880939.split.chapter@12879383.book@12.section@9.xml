<div xmlns="http://www.tei-c.org/ns/1.0" type="textpart" subtype="section" n="9"><p>  <milestone unit="altchapter" n="9"/>  Ideoque spiritus, doctor famuli tui, cum te conmemorat <lb/>
            fecisse in principio caelum et terram, tacet de temporibus, <lb/>
            silet de diebus. nimirum enim caelum caeli, quod in <lb/>
            principio fecisti, creatura est aliqua intellectualis, quamquam <lb/>
            nequaquam tibi, trinitati, coaeterna, particeps tamen aeternitatis<lb n="5"/>
            tuae, ualde mutabilitatem suam prae dulcedine felicissimae <lb/>
            contemplationis tuae cohibet et sine ullo lapsu ex quo <lb/>
            facta est inhaerendo tibi excedit omnem uolubilem uicissitudinem <lb/>
            temporum. ista uero informitas, terra inuisibilis et <lb/>
            inconposita, nec ipsa in diebus numerata est. ubi enim nulla<lb n="10"/>
            species, nullus ordo, nec uenit quicquam et praeterit, et ubi <lb/>
            hoc non fit, non sunt utique dies nec uicissitudo spatiorum <lb/>
            temporalium. 
</p>
          </div>