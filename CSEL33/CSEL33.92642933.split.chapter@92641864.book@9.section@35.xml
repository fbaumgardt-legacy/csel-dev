<div xmlns="http://www.tei-c.org/ns/1.0" type="textpart" subtype="section" n="35"><p> Ego itaque, laus mea et uita mea, deus cordis mei, sepositis<lb n="5"/>
            paulisper bonis eius actibus, pro quibus tibi gaudens gratias <lb/>
            ago, nunc pro peccatis matris meae deprecor te: exaudi me <lb/>
            per medicinam uulnerum nostrorum, quae pependit in ligno et <lb/>
            sedens ad dexteram tuam te interpellat pro nobis. scio <lb/>
            misericorditer operatam et ex corde dimisisse debita debitoribus<lb n="10"/>
            suis: dimitte et tu illi debita sua, si qua etiam contraxit per <lb/>
            tot annos post aquam salutis. dimitte, domine, dimitte, obsecro, <lb/>
            ne intres cum ea in iudicium. superexultet misericordia <lb/>
            iudicio, quoniam eloquia tua uera sunt et promisisti misericordiam <lb/>
            misericordibus. quod ut essent, tu dedisti eis, qui <lb n="15"/>
            misereberis, cui misertus eris, et misericordiam praestabis, <lb/>
            cui misericors fueris. 
</p>
          </div>