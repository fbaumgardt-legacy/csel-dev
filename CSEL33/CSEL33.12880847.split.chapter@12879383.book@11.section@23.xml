<div xmlns="http://www.tei-c.org/ns/1.0" type="textpart" subtype="section" n="23"><p>  <milestone unit="altchapter" n="18"/>  Sine me, domine, amplius quaerere, spes mea; non <lb/>
            conturbetur intentio mea. si enim sunt futura et praeterita, <lb/>
            uolo scire, ubi sint. quod si nondum ualeo, scio tamen, ubicumque <lb/>
            sunt, non ibi ea futura esse aut praeterita, sed praesentia. <lb/>
            nam et si ibi futura sunt, nondum ibi sunt, si et<lb n="5"/>
            ibi praeterita sunt, iam non ibi sunt. ubicumque ergo sunt, <lb/>
            quaecumque sunt, non sunt nisi praesentia. quamquam praeterita <lb/>
            cum uera narrantur, ex memoria proferuntur non res <lb/>
            ipsae, quae praeterierunt, sed uerba concepta ex imaginibus <lb/>
            earum, quae in animo uelut uestigia per sensus praetereundo<lb n="10"/>
            fixerunt. pueritia quippe mea, quae iam non est, in tempore <lb/>
            praeterito est, quod iam non est; imaginem uero eius, cum <lb/>
            eam recolo et narro, in praesenti tempore intueor, quia est <lb/>
            adhuc in memoria mea. utrum similis sit causa etiam praedicendorum <lb/>
            futurorum, ut rerum, quae nondum sunt, iam exsistentes<lb n="15"/>
            praesentiantur imagines, <choice><sic>conftteor</sic><corr>confiteor</corr></choice>, deus meus, nescio. <lb/>
            illud sane scio, nos plerumque praemeditari futuras actiones <lb/>
            nostras eamque praemeditationem esse praesentem, actionem <lb/>
            autem, quam praemeditamur, nondum esse, quia futura est; <lb/>
            quam cum aggressi fuerimus et quod praemeditabamur agere <lb n="20"/>
            coeperimus, tunc erit illa actio, quia tunc non futura, sed <lb/>
            praesens erit. 
</p>
          </div>