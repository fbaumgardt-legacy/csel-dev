<div xmlns="http://www.tei-c.org/ns/1.0" type="textpart" subtype="section" n="32"><p> <milestone unit="altchapter" n="23"/>  His ergo auditis atque perspectis pro captu infirmitatis  <lb/>
            meae, quam tibi confiteor scienti deo meo, duo uideo <lb/>
            dissensionum genera oboriri posse, cum aliquid a nuntiis ueracibus <lb/>
            per signa enuntiatur, unum, si de ueritate rerum, alterum, <lb/>
            si de ipsius qui enuntiat uoluntate dissensio est. aliter <lb n="10"/>
            enim quaerimus de creaturae conditione, quid uerum sit, aliter <lb/>
            autem quid in his uerbis Moyses, egregius domesticus fidei <lb/>
            tuae, intellegere lectorem auditoremque uoluerit. in illo primo <lb/>
            genere discedant a me omnes, qui ea, quae falsa sunt, se scire <lb/>
            arbitrantur. in hoc item altero discedant a me omnes, qui ea <lb n="15"/>
            quae falsa sunt Moysen dixisse arbitrantur. coniungar autem <lb/>
            illis, domine, in te et delecter cum eis in te, qui ueritate tua <lb/>
            pascuntur in latitudine caritatis, et accedamus simul ad uerba <lb/>
            libri tui et quaeramus in eis uoluntatem tuam per uoluntatem <lb/>
            famuli tui, cuius calamo dispensasti ea. <lb n="20"/>
            
</p>
          </div>