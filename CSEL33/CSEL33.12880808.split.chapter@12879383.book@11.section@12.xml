<div xmlns="http://www.tei-c.org/ns/1.0" type="textpart" subtype="section" n="12"><p> <milestone unit="altchapter" n="10"/>  Nonne ecce pleni sunt uetustatis suae qui nobis dicunt:  <lb/>
            quid faciebat deus, antequam faceret caelum et terram? si <lb/>
            enim uacabat, inquiunt, et non operabatur aliquid, cur non sic <lb n="5"/>
            semper et deinceps, quemadmodum retro semper cessauit ab <lb/>
            opere? si enim ullus motus in deo nouus extitit et uoluntas <lb/>
            noua, ut creaturam conderet, quam numquam ante condiderat, <lb/>
            quomodo iam uera aeternitas, ubi oritur uoluntas, quae non <lb/>
            erat? neque enim uoluntas dei creatura est, sed ante creaturam, <lb n="10"/>
            quia non crearetur aliquid, nisi creatoris uoluntas praecederet. <lb/>
            ad ipsam ergo dei substantiam pertinet uoluntas eius. <lb/>
            quod si exortum est aliquid in dei substantia, quod prius non <lb/>
            erat, non ueraciter dicitur aeterna illa substantia; si autem <lb/>
            dei uoluntas sempiterna erat, ut esset creatura, cur non sempiterna <lb n="15"/>
            et creatura? 
</p>
          </div>