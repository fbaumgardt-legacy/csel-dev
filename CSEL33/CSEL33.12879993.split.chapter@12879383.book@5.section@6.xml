<div xmlns="http://www.tei-c.org/ns/1.0" type="textpart" subtype="section" n="6"><p>Multa tamen ab eis ex ipsa creatura uera dicta retinebam,  <lb n="10"/>
            et occurrebat mihi ratio per numeros et ordinem temporum <lb/>
            et uisibiles attestationes siderum et conferebam cum dictis <lb/>
            Manichaei, quae de his rebus multa scripsit copiosissime delirans, <lb/>
            et non mihi occurrebat ratio nec solistitiorum et aequinoctiorum <lb/>
            nec defectuum luminarium nec quidquid tale in <lb n="15"/>
            libris saecularis sapientiae didiceram. ibi autem credere iubebar, <lb/>
            et ad illas rationes numeris et oculis meis exploratas <lb/>
            non occurrebat et longe diuersum erat. 
</p>
          </div>