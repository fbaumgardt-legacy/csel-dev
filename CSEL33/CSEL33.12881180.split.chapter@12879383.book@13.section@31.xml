<div xmlns="http://www.tei-c.org/ns/1.0" type="textpart" subtype="section" n="31"><p>Verbum autem, deus, fons uitae aeternae est et non praeterit:  <lb/>
            ideoque in uerbo tuo cohibetur ille discessus, dum dicitur <lb/>
            nobis: nolite conformari huic saeculo, ut producat <lb n="5"/>
            terra in fonte uitae animam uiuentem, in uerbo tu.o per <lb/>
            euangelistas tuos animam continentem imitando imitatores <lb/>
            Christi tui. hoc est enim secundum genus, quoniam aemulatio <lb/>
            uiri ab amico est: estote, inquit, sicut ego, quia et <lb/>
            ego sicut uos. ita erunt in anima uiua bestiae bonae in <lb n="10"/>
            mansuetudine actionis. mandasti enim dicens: in mansuetudine <lb/>
            opera tua perfice et ab omni homine diligeris. <lb/>
            et pecora bona neque si manducauerint, abundantia, neque <lb/>
            si non manducauerint, egentia, et serpentes boni non perniciosi <lb/>
            ad nocendum, sed astuti ad cauendum et tantum explorantes <lb n="15"/>
            temporalem naturam, quantum sufficit, ut per ea, <lb/>
            quae facta sunt, intellecta conspiciatur aeternitas. seruiunt <lb/>
            enim rationi haec animalia, cum a progressu mortifero <lb/>
            cohibita uiuunt et bona sunt. 
</p>
          </div>