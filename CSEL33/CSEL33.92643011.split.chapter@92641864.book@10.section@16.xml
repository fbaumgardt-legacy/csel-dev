<div xmlns="http://www.tei-c.org/ns/1.0" type="textpart" subtype="section" n="16"><p>  <milestone unit="altchapter" n="9"/>  Sed non ea sola gestat immensa ista capacitas memoriae <lb/>
            meae. hic sunt et illa omnia, quae de doctrinis liberalibus <lb/>
            percepta nondum exciderunt, quasi remota interiore loco,<lb n="5"/>
            non loco; nec eorum imagines, sed res ipsas gero. nam quid <lb/>
            sit litteratura, quid peritia disputandi, quot genera quaestionum, <lb/>
            quidquid horum scio, sic est in memoria mea, ut non retenta <lb/>
            imagine rem foris reliquerim aut sonuerit aut praeterierit, sicut <lb/>
            uox inpressa per aures uestigio, quo recoleretur, quasi sonaret, <lb n="10"/>
            cum iam non sonaret, aut sicut odor dum transit et uanescit <lb/>
            in uentos, olfactum afficit, unde traicit in memoriam imaginem <lb/>
            sui, quam reminiscendo repetamus, aut sicut cibus, qui certe <lb/>
            in uentre iam non sapit et tamen in memoria quasi sapit, aut <lb/>
            sicut aliquid, quod corpore tangendo sentitur, quod etiam separatum<lb n="15"/>
            a nobis imaginatur memoria. istae quippe res non <lb/>
            intromittuntur ad eam, sed eorum solae imagines mira celeritate <lb/>
            capiuntur et miris tamquam cellis reponuntur et mirabiliter <lb/>
            recordando proferuntur.'
</p>
          </div>