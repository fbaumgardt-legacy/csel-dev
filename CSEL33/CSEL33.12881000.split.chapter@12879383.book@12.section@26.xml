<div xmlns="http://www.tei-c.org/ns/1.0" type="textpart" subtype="section" n="26"><p>Est adhuc quod dicat, si quis alius uelit, non scilicet iam  <lb/>
            perfectas atque formatas inuisibiles uisibilesque naturas caeli <lb/>
            et terrae nomine significari, cum legitur: in principio fecit <lb/>
            deus caelum et terram, sed ipsam adhuc informem inchoationem <lb/>
            rerum formabilem creabilemque materiam his nominibus <lb n="15"/>
            appellatam, quod in ea iam essent ista confusa, nondum qualitatibus <lb/>
            formisque distincta, quae nunc iam digesta suis ordinibus <lb/>
            uocantur caelum et terra, illa spiritalis, haec corporalis <lb/>
            creatura. 
</p>
          </div>