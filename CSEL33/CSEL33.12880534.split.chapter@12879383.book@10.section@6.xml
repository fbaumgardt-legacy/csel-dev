<div xmlns="http://www.tei-c.org/ns/1.0" type="textpart" subtype="section" n="6"><p> Hic est fructus confessionum mearum, non qualis fuerim, <lb/>
            sed qualis sim, ut hoc confitear non tantum coram te secreta <lb/>
            exultatione cum tremore et secreto maerore cum spe, sed<lb n="5"/>
            etiam in auribus credentium filiorum hominum, sociorum gaudii <lb/>
            mei et consortium mortalitatis meae, ciuium meorum et mecum <lb/>
            peregrinorum, praecedentium et consequentium et comitum uiae <lb/>
            meae. hi sunt serui tui, fratres mei, quos filios tuos esse <choice n="0.80"><sic n="153">uoluisti</sic><corr n="38">noluisti</corr></choice> <lb/>
            dominos meos, quibus iussisti ut seruiam, si uolo tecum<lb n="10"/>
            de te uiuere. et hoc mihi uerbum tuum parum erat si loquendo <lb/>
            praeciperet, nisi et faciendo praeiret. et ego id ago factis et <lb/>
            dictis, id ago sub alis tuis nimis cum ingenti periculo, nisi quia <lb/>
            sub alis tuis tibi subdita est anima mea et infirmitas mea tibi <lb/>
            nota est. paruulus sum, sed uiuit semper pater meus et idoneus<lb n="15"/>
            est mihi tutor meus; idem ipse est enim, qui genuit me <lb/>
            et tuetur me, et tu ipse es omnia bona mea, tu omnipotens, <lb/>
            qui mecum es et priusquam tecum sim. indicabo ergo talibus, <lb/>
            qualibus iubes ut seruiam, non quis fuerim, sed quis iam sim <lb/>
            et quis adhuc sim; sed neque me ipsum diiudico. sic itaque <lb n="20"/>
            audiar. 
</p>
          </div>