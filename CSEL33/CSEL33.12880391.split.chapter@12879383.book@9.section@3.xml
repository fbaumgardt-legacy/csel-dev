<div xmlns="http://www.tei-c.org/ns/1.0" type="textpart" subtype="section" n="3"><p> Sagittaueras tu cor nostrum caritate tua, et gestabamus uerba <lb/>
            tua transfixa uisceribus et exempla seruorum tuorum, quos de <lb/>
            nigris lucidos et de mortuis uiuos feceras, congesta in sinum <lb/>
            cogitationis nostrae urebant et absumebant grauem torporem,<lb n="10"/>
            ne in ima uergeremus, et accendebant nos ualide, ut omnis ex <lb/>
            lingua subdola contradictionis flatus inflammare nos acrius <lb/>
            posset, non extinguere. uerum tamen quia propter nomen <lb/>
            tuum, quod sanctificasti per terras, etiam laudatores utique <lb/>
            haberet uotum et propositum nostrum, iactantiae simile uidebatur<lb n="15"/>
            non opperiri tam proximum feriarum tempus, sed de <lb/>
            publica professione atque ante oculos omnium sita ante discedere, <lb/>
            ut conuersa in factum meum ora cunctorum intuentium, <lb/>
            quam uicinum uindemialium diem praeuenire <choice n="0.66"><sic n="10">uoluerim</sic><corr n="5">noluerim</corr></choice>, multa <lb/>
            dicerent, quod quasi appetissem magnus uideri. et quo mihi<lb n="20"/>
            erat istuc, ut putaretur et disputaretur de animo meo et blasphemaretur <lb/>
            bonum nostrum? 
</p>
          </div>