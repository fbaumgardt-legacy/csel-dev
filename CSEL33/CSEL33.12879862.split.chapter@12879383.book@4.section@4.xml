<div xmlns="http://www.tei-c.org/ns/1.0" type="textpart" subtype="section" n="4"><p>  <milestone unit="altchapter" n="3"/>  Itaque illos planos, quos mathematicos uocant, plane <lb/>
            consulere non desistebam, quod quasi nullum eis esset sacrificium <lb/>
            et nullae preces ad aliquem spiritum ob diuinationem <lb/>
            dirigerentur. quod tamen christiana et uera pietas consequenter <lb/>
            repellit et damnat. bonum est enim confiteri tibi, domine, et<lb n="5"/>
            dicere: miserere mei: cura animam meam, quoniam <lb/>
            peccaui tibi, neque ad licentiam peccandi abuti indulgentia <lb/>
            tua, sed meminisse dominicae uocis: ecce sanus factus es; <lb/>
            iam noli peccare, ne quid tibi deterius contingat. <lb/>
            quam totam illi salubritatem interficere conantur, cum dicunt:<lb n="10"/>
            "de caelo tibi est ineuitabilis causa peccandi" et "V en us hoc <lb/>
            fecit aut Saturnus aut Mars," scilicet ut homo sine culpa sit, <lb/>
            caro et sanguis et superba putredo, culpandus sit autem caeli <lb/>
            ac siderum creator et ordinator. et quis est hic nisi deus <lb/>
            <choice><sic>cnoster</sic><corr>noster</corr></choice>, suauitas et origo iustitiae, qui reddes unicuique secundum<lb n="20"/>
            opera eius et cor contritum et humiliatum <lb/>
            non spernis? 
</p>
          </div>