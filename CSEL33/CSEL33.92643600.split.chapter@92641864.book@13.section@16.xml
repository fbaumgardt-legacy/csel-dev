<div xmlns="http://www.tei-c.org/ns/1.0" type="textpart" subtype="section" n="16"><p> <milestone unit="altchapter" n="15"/>  Aut quis nisi tu, deus noster, fecisti nobis firmamentum  <lb/>
            auctoritatis super nos in scriptura tua diuina? caelum <lb/>
            enim plicabitur ut liber et nunc sicut pellis extenditur <lb n="10"/>
            super nos. sublimioris enim auctoritatis est tua diuina scriptura, <lb/>
            cum iam obierunt istam mortem illi mortales, per quos <lb/>
            eam dispensasti nobis. et tu scis, domine, tu scis, quemadmodum <lb/>
            pellibus indueris homines, cum peccato mortales fierent. <lb/>
            unde sicut pellem extendisti firmamentum libri tui, <lb n="15"/>
            concordes utique sermones tuos, quos per mortalium ministerium <lb/>
            superposuisti nobis. namque ipsa eorum morte solidamentum <lb/>
            auctoritatis in eloquiis tuis per eos editis sublimiter <lb/>
            extenditur super omnia, quae subter sunt, quod, cum hic uiuerent, <lb/>
            non ita sublimiter extentum erat. nondum sicut pellem <lb n="20"/>
            caelum extenderas, nondum mortis eorum famam usquequaque <lb/>
            dilataueras. 
</p>
          </div>