<div xmlns="http://www.tei-c.org/ns/1.0" type="textpart" subtype="section" n="14"><p> Haec ego tunc nesciebam et non aduertebam, et feriebant <lb/>
            undique ista oculos meos et non uidebam. et cantabam carmina <lb/>
            et non mihi licebat ponere pedem quemlibet et ubilibet, <lb/>
            sed in alio atque alio metro aliter atque aliter et in uno aliquo <lb/>
            uersu non omnibus locis eundem pedem; et ars ipsa, qua canebam,<lb n="5"/>
            non habebat aliud alibi, sed omnia simul. et non intuebar <lb/>
            iustitiam, cui seruirent boni et sancti homines, longe excellentius <lb/>
            atque sublimius habere simul omnia quae praecipit et <lb/>
            nulla ex parte uarie, tamen uariis temporibus non omnia simul, <lb/>
            sed propria distribuentem ac praecipientem. et reprehendebam<lb n="10"/>
            caecus pios patres non solum, sicut deus iuberet atque inspiraret, <lb/>
            utentes praesentibus uerum quoque, sicut deus reuelaret, <lb/>
            futura praenuntiantes. 
</p>
          </div>