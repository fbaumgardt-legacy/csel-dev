<div xmlns="http://www.tei-c.org/ns/1.0" type="textpart" subtype="section" n="21"><p> <milestone unit="altchapter" n="16"/>  Et tamen, domine, sentimus interualla temporum et  <lb/>
            conparamus sibimet et dicimus alia longiora et alia breuiora. <lb/>
            metimur etiam, quanto sit longius aut breuius illud tempus <lb/>
            quam illud et respondemus duplum esse hoc uel triplum, illud <lb/>
            autem simplum aut tantum hoc esse quantum illud. sed praetereuntia <lb n="10"/>
            metimur tempora, cum sentiendo metimur; praeterita <lb/>
            uero, quae iam non sunt, aut futura, quae nondum sunt, quis <lb/>
            metiri potest, nisi forte audebit quis dicere metiri posse quod <lb/>
            non est? cum ergo praeterit tempus, sentiri et metiri potest, <lb/>
            cum autem praeterierit, quoniam non est, non potest. <lb n="15"/>
            
</p>
          </div>