<div xmlns="http://www.tei-c.org/ns/1.0" type="textpart" subtype="section" n="48"><p> <milestone unit="altchapter" n="33"/>  Laudant te opera tua, ut amemus te, et amamus  <lb/>
            te, ut laudent te opera tua. habent initium et finem ex tempore, <lb/>
            ortum et occasum, profectum et defectum, speciem et <lb n="5"/>
            priuationem. habent ergo consequentia mane et uespera partim <lb/>
            latenter partim euidenter. de nihilo enim a te, non de <lb/>
            te facta sunt, non de aliqua non tua uel quae antea fuerit, <lb/>
            sed de concreata, id est simul a te creata materia, quia eius <lb/>
            informitatem sine ulla temporis interpositione formasti. nam <lb n="10"/>
            cum aliud sit caeli et terrae materies, aliud caeli et terrae <lb/>
            species, materiem quidem de omnino nihilo, mundi autem speciem <lb/>
            de informi materia, simul tamen utrumque fecisti, ut materiam <lb/>
            forma nulla morae intercapedine sequeretur. 
</p>
          </div>