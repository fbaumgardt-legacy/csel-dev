<div xmlns="http://www.tei-c.org/ns/1.0" type="textpart" subtype="section" n="40"><p> <milestone unit="altchapter" n="30"/>  Et stabo atque solidabor in te, in forma mea, ueritate  <lb/>
            tua, nec patiar quaestiones hominum, qui poenali morbo plus <lb/>
            sitiunt, quam capiunt, et dicunt: "quid faciebat deus, antequam <lb/>
            faceret caelum et terram?" aut "quid ei uenit in mentem, ut <lb/>
            aliquid faceret, cum antea numquam aliquid fecerit?" da illis, <lb n="5"/>
            domine, bene cogitare, quid dicant, et inuenire, quia non dicitur <lb/>
            numquam, ubi non est tempus. qui ergo dicitur numquam <lb/>
            fecisse, quid aliud dicitur nisi ; nullo tempore fecisse? <lb/>
            uideant itaque nullum tempus esse posse sine creatura et desinant <lb/>
            istam uanitatem loqui. extendantur etiam in ea, quae <lb n="10"/>
            ante sunt, et intellegant te ante omnia tempora aeternum <lb/>
            creatorem omnium temporum neque ulla tempora tibi esse coaeterna <lb/>
            nec ullam creaturam, etiamsi est aliqua supra tempora. 
</p>
          </div>