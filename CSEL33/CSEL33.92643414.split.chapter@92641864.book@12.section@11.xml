<div xmlns="http://www.tei-c.org/ns/1.0" type="textpart" subtype="section" n="11"><p> <lb/>
            quia tu aeternus es, solus habens inmortalitatem, quoniam <lb/>
            ex nulla specie motuue mutaris nec temporibus uariatur uoluntas <lb/>
            tua, quia non est immortalis uoluntas, quae alia et alia est. <lb/>
            hoc in conspectu tuo claret mihi et magis magisque clarescat, <lb n="5"/>
            oro te, atque in ea manifestatione persistam sobrius sub alis <lb/>
            tuis. item dixisti mihi, domine, uoce forti in aurem interiorem, <lb/>
            quod omnes naturas atque substantias, quae non sunt quod tu <lb/>
            es et tamen sunt, tu fecisti': hoc solum a te non est, quod <lb/>
            non est; motusque uoluntatis a te, qui es, ad id quod minus <lb n="10"/>
            est, quia talis motus delictum atque peccatum est, et quod <lb/>
            nullius peccatum aut tibi nocet aut perturbat ordinem imperii <lb/>
            tui uel in primo uel in imo. hoc in conspectu tuo claret mihi <lb/>
            et magis magisque clarescat, oro te, atque in ea manifestatione <lb/>
            persistam sobrius sub alis tuis. <lb n="15"/>
            
</p>
          </div>