<div xmlns="http://www.tei-c.org/ns/1.0" type="textpart" subtype="section" n="21"><p> <milestone unit="altchapter" n="15"/>  Et respexi alia et uidi tibi debere quia sunt et in te  <lb/>
            cuncta finita, sed aliter, non quasi in loco, sed quia tu es <lb/>
            omnitenens manu ueritate, et omnia uera sunt, in quantum <lb/>
            sunt, nec quicquam est falsitas, nisi cum putatur esse quod <lb/>
            non est. et uidi, quia non solum locis sua quaeque suis <lb n="5"/>
            conueniunt sed etiam temporibus et quia tu, qui solus aeternus <lb/>
            es, non post innumerabilia spatia temporum coepisti operari, <lb/>
            quia omnia spatia temporum, quae praeterierunt et quae praeteribunt, <lb/>
            nec abirent nec uenirent nisi te operante et manente. 
</p>
          </div>