<div xmlns="http://www.tei-c.org/ns/1.0" type="textpart" subtype="section" n="22"><p> <milestone unit="altchapter" n="12"/>  Sedulo ergo agere coeperam, propter quod ueneram,  <lb/>
            ut docerem Romae artem rhetoricam, et prius domi congregare <lb/>
            aliquos, quibus et per quos innotescere coeperam. et ecce cognosco <lb/>
            alia Romae fieri, quae non patiebar in Africa. nam <lb/>
            re uera illas euersiones a perditis adulescentibus ibi non fieri <lb n="5"/>
            manifestatum est mihi: "sed subito" inquiunt "ne mercedem <lb/>
            magistro reddant, conspirant multi adulescentes et transferunt <lb/>
            se ad alium, desertores fidei et quibus prae pecuniae caritate <lb/>
            iustitia uilis est." oderat etiam istos cor meum quamuis non <lb/>
            perfecto odio. quod enim ab eis passurus eram, magis <lb n="10"/>
            oderam fortasse quam eo, quod cuilibet inlicita faciebant. <lb/>
            certe tamen turpes sunt tales et fornicantur abs te amando <lb/>
            uolatica ludibria temporum et lucrum luteum, quod cum adprehenditur <lb/>
            manum inquinat, et amplectendo mundum fugientem, <lb/>
            contemnendo te manentem et reuocantem et ignoscentem redeunti <lb n="15"/>
            ad te meretrici humanae animae. et nunc tales odi <lb/>
            prauos et distortos, quamuis eos corrigendos diligam, ut pecuniae <lb/>
            doctrinam ipsam, quam discunt, praeferant, ei uero te <lb/>
            deum ueritatem et ubertatem certi boni et pacem castissimam. <lb/>
            sed tunc magis eos pati nolebam malos propter me, quam fieri <lb n="20"/>
            propter te bonos uolebam. 
</p>
          </div>