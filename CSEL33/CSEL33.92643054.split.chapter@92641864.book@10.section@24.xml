<div xmlns="http://www.tei-c.org/ns/1.0" type="textpart" subtype="section" n="24"><p>  <milestone unit="altchapter" n="16"/>  Quid, cum obliuionem nomino atque itidem agnosco <lb/>
            quod nomino, unde agnosco rem, nisi meminissem? non eundem <lb/>
            sonum nominis dico, sed rem, quam significat; quam si oblitus <lb/>
            essem, quid ille ualeret sonus, agnoscere utique non ualerem. <lb/>
            cum memoriam memini, per se ipsam sibi praesto est ipsa<lb n="5"/>
            memoria; cum uero memini obliuionem, et memoria praesto <lb/>
            est et obliuio, memoria, ex qua meminerim, obliuio, quam meminerim. <lb/>
            sed quid est obliuio nisi priuatio memoriae? quomodo <lb/>
            ergo adest, ut eam <choice><sic>meminelim</sic><corr>meminerim</corr></choice>, quando cum adest meminisse <lb/>
            non possum? at si quod meminimus memoria retinemus,<lb n="10"/>
            obliuionem autem nisi meminissemus, nequaquam possimus <lb/>
            audito isto nomine rem, quae illo significatur, agnoscere, memoria <lb/>
            retinetur obliuio. adest ergo, ne obliuiscamur, quae cum <lb/>
            adest, obliuiscimur. an ex hoc intellegitur non se per ipsam <lb/>
            inesse memoriae, cum eam meminimus, sed per imaginem suam,<lb n="15"/>
            quia, si per se ipsam praesto esset obliuio, non ut meminissemus, <lb/>
            sed ut obliuisceremur, efficeret? et hoc quis tandem indagabit? <lb/>
            quis conprehendet, quomodo sit? 
</p>
          </div>