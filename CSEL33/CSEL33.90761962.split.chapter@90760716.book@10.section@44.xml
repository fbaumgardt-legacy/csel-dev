<div xmlns="http://www.tei-c.org/ns/1.0" type="textpart" subtype="section" n="44"><p>Hoc me docuisti, ut quemadmodum medicamenta sic alimenta  <lb/>
            sumpturus accedam. sed dum ad quietem satietatis ex indigentiae <lb/>
            molestia transeo, in ipso transitu mihi insidiatur laqueus <lb/>
            concupiscentiae. ipse enim transitus uoluptas est, et non est <lb/>
            alius, qua transeatur quo transire cogit necessitas. et cum salus <lb n="10"/>
            sit causa edendi ac bibendi, adiungit se tamquam pedisequa <lb/>
            periculosa iucunditas et plerumque praeire conatur, ut eius causa <lb/>
            fiat, quod salutis causa me facere uel dico uel <choice n="0.23"><sic n="268">nolo</sic><corr n="874">uolo</corr></choice>. nec idem <lb/>
            modus utriusque est: nam quod saluti satis est, delectationi <lb/>
            parum est, et saepe incertum fit, utrum adhuc necessaria corporis <lb n="15"/>
            cura subsidium petat an uoluptaria cupiditatis fallacia <lb/>
            ministerium suppetat. ad hoc incertum hilarescit infelix anima <lb/>
            et in eo praeparat excusationis patrocinium gaudens non adparere, <lb/>
            quod satis sit moderationi ualetudinis, ut obtentu salutis <lb/>
             obumbret negotium uoluptatis. his temptationibus cotidie <lb n="20"/>
            conor resistere et inuoco dexteram tuam et ad te refero aestus <lb/>
            meos, quia consilium mihi de hac re nondum stat. 
</p>
          </div>