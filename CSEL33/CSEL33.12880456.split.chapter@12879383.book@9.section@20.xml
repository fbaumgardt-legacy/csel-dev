<div xmlns="http://www.tei-c.org/ns/1.0" type="textpart" subtype="section" n="20"><p> Socrum etiam suam primo susurris malarum ancillarum aduersus<lb n="5"/>
            se irritatam sic uicit obsequiis perseuerans tolerantia et <lb/>
            mansuetudine, ut illa ultro filio suo medias linguas famularum <lb/>
            proderet, quibus inter se et nurum pax domestica turbabatur, <lb/>
            expeteretque uindictam. itaque posteaquam ille et matri obtemperans <lb/>
            et curans familiae disciplinam et concordiae suorum consulens<lb n="10"/>
            proditas ad prodentis arbitrium uerberibus cohercuit, promisit <lb/>
            illa talia de se praemia sperare debere, quaecumque de <lb/>
            sua nuru sibi, quo placeret, mali aliquid loqueretur, nullaque <lb/>
            iam audente memorabili inter se beniuolentiae suauitate uixerunt. 
</p>
          </div>