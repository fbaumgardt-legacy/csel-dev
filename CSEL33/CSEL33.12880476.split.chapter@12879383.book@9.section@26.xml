<div xmlns="http://www.tei-c.org/ns/1.0" type="textpart" subtype="section" n="26"><p> Dicebam talia, etsi non isto modo et his uerbis, tamen, domine, <lb/>
            tu scis, quod illo die, cum talia loqueremur et mundus<lb n="5"/>
            iste nobis inter uerba uilesceret cum omnibus delectationibus <lb/>
            suis, tunc ait illa: "fili, quantum ad me adtinet, nulla re iam <lb/>
            delector in hac uita. quid hic faciam adhuc et cur hic sim, <lb/>
            nescio, iam consumpta spe huius saeculi. unum erat, propter <lb/>
            quod in hac uita aliquantum inmorari cupiebam, ut te christianum<lb n="10"/>
            catholicum uiderem, priusquam morerer. cumulatius <lb/>
            hoc mihi deus praestitit, ut te etiam contemta felicitate terrena <lb/>
            seruum eius uideam. quid hic facio?"
</p>
          </div>