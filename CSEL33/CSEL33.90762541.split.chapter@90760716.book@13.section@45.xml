<div xmlns="http://www.tei-c.org/ns/1.0" type="textpart" subtype="section" n="45"><p>  <milestone unit="altchapter" n="30"/>  Et andiui, domine deus meus, et elinxi stillam dulcedinis <lb/>
            ex tua ueritate et intellexi, quoniam sunt quidam, quibus <lb/>
            displicent opera tua, et multa eorum dicunt te fecisse <lb/>
            necessitate conpulsum, sicut fabricas caelorum et conpositiones <lb/>
            siderum, et hoc non de tuo, sed iam fuisse alibi creata et<lb n="5"/>
            aliunde, quae tu contraheres et conpaginares atque contexeres, <lb/>
            cum de hostibus uictis mundana moenia molireris, ut ea constructione <lb/>
            deuincti aduersus te iterum rebellare non possent; <lb/>
            alia uero nec fecisse te nec omnino conpegisse, sicut omnes <lb/>
            carnes et minutissima quaeque animantia et quidquid radicibus<lb n="10"/>
            terram tenet, sed hostilem mentem naturamque aliam non <lb/>
            abs te conditam tibique contrariam in inferioribus mundi locis <lb/>
            ista gignere atque formare. insani dicunt haec, quoniam <lb/>
            non per spiritum tuum uident opera tua nec te cognoscunt <lb/>
            in eis. <lb n="15"/>
            
</p>
          </div>