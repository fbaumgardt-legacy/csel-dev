<div xmlns="http://www.tei-c.org/ns/1.0" type="textpart" subtype="section" n="12"><p> Quando recordabor omnia dierum illorum feriatorum? sed nec<lb n="5"/>
            oblitus sum nec silebo flagelli tui asperitatem et misericordiae <lb/>
            tuae mirabilem celeritatem. dolore dentium tunc <sic>excruciabus</sic> <lb/>
            me, et cum in tantum ingrauesceret, ut non ualerem loqui, <lb/>
            ascendit in cor meum admonere omnes meos qui aderant, ut <lb/>
            deprecarentur te pro me, deum salutis omnimodae. et scripsi<lb n="10"/>
            hoc in cera et dedi, ut eis legeretur. mox ut genua simplici <lb/>
            affectu fiximus, fugit dolor ille. sed quis dolor? aut quomodo <lb/>
            fugit? expaui, fateor, domine meus et deus meus: nihil enim <lb/>
            tale ab ineunte aetate expertus fueram. et insinuati sunt mihi <lb/>
            in profundo nutus tui et gaudens in fide laudaui nomen tuum,<lb n="15"/>
            et ea fides me securum esse non sinebat de praeteritis peccatis <lb/>
            meis, quae mihi per baptismum tuum remissa nondum erant. 
</p>
          </div>