<div xmlns="http://www.tei-c.org/ns/1.0" type="textpart" subtype="section" n="22"><p> Quid dicitis mihi quos alloquebar contradictores, qui tamen <lb/>
            et Moysen pium famulum dei et libros eius oracula sancti spiritus<lb n="5"/>
            creditis ? estne ista domus dei, non quidem deo coaeterna, <lb/>
            sed tamen secundum modum suum aeterna in caelis, ubi <lb/>
            uices temporum frustra quaeritis, quia non inuenitis? supergreditur <lb/>
            enim omnem distentionem et omne spatium aetatis <lb/>
            uolubile, cui semper inhaerere deo bonum est. "est" inquiunt.<lb n="10"/>
            quid igitur ex his, quae clamauit cor meum ad deum <lb/>
            meum, cum audiret interius uocem laudis eius, quid tandem <lb/>
            falsum esse contenditis? an quia erat informis materies, ubi <lb/>
            propter nullam formam nullus ordo erat? ubi autem nullus <lb/>
            ordo erat, nulla esse uicissitudo temporum poterat; et tamen<lb n="15"/>
            hoc paene nihil in quantum non omnino nihil erat, ab illo <lb/>
            utique erat, a quo est quidquid est, quod utcumque aliquid est. <lb/>
            "hoc quoque" aiunt "non negamus". 
</p>
          </div>