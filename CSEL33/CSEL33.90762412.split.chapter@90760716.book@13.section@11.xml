<div xmlns="http://www.tei-c.org/ns/1.0" type="textpart" subtype="section" n="11"><p>  <milestone unit="altchapter" n="10"/>  Beata creatura, quae non nouit aliud, cum esset ipsa <lb/>
            aliud, nisi dono tuo, quod superfertur super omne mutabile, <lb/>
            mox ut facta est attolleretur nullo interuallo temporis in ea<lb n="10"/>
            uocatione, qua dixisti: fiat lux, et fieret lux. in nobis enim <lb/>
            distinguitur tempore, quod tenebrae fuimus et lux efficiemur: <lb/>
            in illa uero dictum est, quid esset, nisi inluminaretur, et ita <lb/>
            dictum est, quasi prius fuerit fluxa et tenebrosa, ut appareret <lb/>
            causa, qua factum est, ut aliter esset, id est ut ad lumen indeficiens<lb n="15"/>
            conuersa lux esset. qui potest, intellegat, a te petat. <lb/>
            ut quid mihi molestus est, quasi ego inluminem ullum hominem <lb/>
            uenientem in hunc mundum? 
</p>
          </div>