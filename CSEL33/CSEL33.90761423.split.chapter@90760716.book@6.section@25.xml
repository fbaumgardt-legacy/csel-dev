<div xmlns="http://www.tei-c.org/ns/1.0" type="textpart" subtype="section" n="25"><p>  <milestone unit="altchapter" n="15"/>  Interea mea peccata multiplicabantur, et auulsa a latere<lb n="10"/>
            meo tamquam inpedimento coniugii cum qua cubare solitus <lb/>
            eram, cor, ubi adhaerebat, concisum et uulneratum mihi <lb/>
            erat et trahebat sanguinem. et illa in Africam redierat uouens <lb/>
            tibi alium se uirum nescituram relicto apud me naturali ex <lb/>
            illa filio meo. at ego infelix nec feminae imitator, dilationis<lb n="15"/>
            inpatiens, tamquam post biennium accepturus eam quam petebam, <lb/>
            quia non amator coniugii sed libidinis seruus eram, procuraui <lb/>
            aliam, non utique coniugem, quo tamquam sustentaretur <lb/>
            et perduceretur uel integer uel auctior morbus animae meae <lb/>
            satellitio perdurantis consuetudinis in regnum uxorium. nec<lb n="20"/>
            sanabatur uulnus illud meum, quod prioris praecisione factum <lb/>
            erat, sed post feruorem doloremque acerrimum putrescebat et <lb/>
            quasi frigidius, sed desperatius dolebat. 
</p>
          </div>