<div xmlns="http://www.tei-c.org/ns/1.0" type="textpart" subtype="section" n="27"><p> <milestone unit="altchapter" n="18"/>  Perdiderat enim mulier drachmam et quaesiuit eam  <lb/>
            cum lucerna et, nisi memor eius esset, non inueniret eam. <lb/>
            cum enim esset inuenta, unde sciret, utrum ipsa esset, si memor <lb n="5"/>
            eius non esset? multa memini me perdita quaesisse atque <lb/>
            inuenisse. inde istuc scio, quia, cum quaererem aliquid eorum <lb/>
            et diceretur mihi: "num forte hoc est?" "<choice n="0.35"><sic n="504">Dum</sic><corr n="926">num</corr></choice> forte illud"? <lb/>
            tamdiu dicebam: "non est", donec id offerretur quod quaerebam. <lb/>
            cuius nisi memor essem, quidquid illud esset, etiamsi <lb n="10"/>
            mihi offerretur, non inuenirem, quia non agnoscerem. et semper <lb/>
            ita fit, cum aliquid perditum quaerimus et inuenimus. <lb/>
            uerum tamen si forte aliquid ab oculis perit, non a memoria, <lb/>
            ueluti corpus quodlibet uisibile, tenetur <sic>intna</sic> imago eius et <lb/>
            quaeritur, donec reddatur aspectui. quod cum inuentum fuerit, <lb n="15"/>
            ex imagine, quae intus est, recognoscitur. nec inuenisse nos <lb/>
            dicimus quod perierat, si non agnoscimus, nec agnoscere possumus, <lb/>
            si non meminimus: sed hoc perierat quidem oculis, <lb/>
            memoria tenebatur. 
</p>
          </div>