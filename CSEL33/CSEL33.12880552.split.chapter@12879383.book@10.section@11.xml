<div xmlns="http://www.tei-c.org/ns/1.0" type="textpart" subtype="section" n="11"><p>  <milestone unit="altchapter" n="7"/>  Quid ergo amo, cum deum amo? quis est ille super<lb n="5"/>
            caput animae meae? per ipsam animam meam ascendam ad <lb/>
            illum. transibo uim meam, qua haereo corpori et uitaliter compagem <lb/>
            eius repleo. non ea ui reperio deum meum: nam reperiret <lb/>
            et equus et mulus, quibus non est intellectus, et <lb/>
            est eadem uis, qua uiuunt etiam eorum corpora. est alia uis,<lb n="10"/>
            non solum qua uiuifico sed etiam qua sensifico carnem meam, <lb/>
            quam mihi fabricauit dominus, iubens oculo, ut non audiat, et <lb/>
            auri, ut non uideat, sed illi, per quem uideam, huic, per quam <lb/>
            audiam, et propria singillatim ceteris sensibus sedibus et officiis <lb/>
            suis: quae diuersa per eos ago unus ego animus. transibo et<lb n="15"/>
            istam uim meam; nam et hanc habet equus et mulus: sentiunt <lb/>
            etiam ipsi per corpus. 
</p>
          </div>