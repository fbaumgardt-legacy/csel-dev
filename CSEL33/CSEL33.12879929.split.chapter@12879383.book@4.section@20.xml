<div xmlns="http://www.tei-c.org/ns/1.0" type="textpart" subtype="section" n="20"><p>  <milestone unit="altchapter" n="13"/>  Haec tunc non noueram et amabam pulchra inferiora<lb n="5"/>
            et ibam in profundum et dicebam amicis meis: "num amamus <lb/>
            aliquid nisi pulchrum? quid est ergo pulchrum? et quid est <lb/>
            pulchritudo? quid est quod nos allicit et conciliat rebus, quas <lb/>
            amamus? nisi enim esset in eis decus et species, nullo modo <lb/>
            nos ad se mouerent." et animaduertebam et uidebam in ipsis<lb n="10"/>
            corporibus aliud esse quasi totum et ideo pulchrum, aliud <lb/>
            autem, quod ideo deceret, quoniam apte accommodaretur alicui, <lb/>
            sicut pars corporis ad uniuersum suum aut calciamentum ad <lb/>
            pedem et similia. et ista consideratio scaturriit in animo <lb/>
            meo ex intimo corde <choice><sic>IDeo</sic><corr>meo</corr></choice>, et scripsi libros "de pulchro et apto",<lb n="15"/>
            puto, duos aut tres; tu scis, deus: nam excidit mihi. non enim <lb/>
            habemus eos, sed aberrauerunt a nobis nescio quomodo. 
</p>
          </div>