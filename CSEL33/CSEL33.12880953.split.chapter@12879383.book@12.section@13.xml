<div xmlns="http://www.tei-c.org/ns/1.0" type="textpart" subtype="section" n="13"><p> Vnde intellegat anima, cuius peregrinatio longinqua facta <lb/>
            est, si iam sitit tibi, si iam factae sunt ei lacrimae suae <lb/>
            panis, dum dicitur ei per singulos dies: ubi est <choice n="0.02"><sic n="38">dens</sic><corr n="1292">deus</corr></choice><lb n="10"/>
            tuus? si iam petit a te unam et hanc requirit, u t inhabitet <lb/>
            in domo tua per omnes dies uitae suae? et quae uita <lb/>
            eius nisi tu? et qui dies tui nisi aeternitas tua, sicut anni <lb/>
            tui, qui non deficiunt, quia idem ipse es? hinc ergo <lb/>
            intellegat anima, quae potest, quam longe super omnia tempora<lb n="15"/>
            sis aeternus, quando tua domus, quae peregrinata non <lb/>
            est, quamuis non sit tibi coaeterna, tamen indesinenter et indeficienter <lb/>
            tibi cohaerendo nullam patitur uicissitudinem temporum. <lb/>
            hoc in conspectu tuo claret mihi et magis magisque <lb/>
            clarescat, oro te, atque in hac manifestatione persistam sobrius <lb n="20"/>
            sub alis tuis. 
</p>
          </div>