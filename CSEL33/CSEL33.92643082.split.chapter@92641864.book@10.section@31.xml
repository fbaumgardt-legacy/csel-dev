<div xmlns="http://www.tei-c.org/ns/1.0" type="textpart" subtype="section" n="31"><p>Vbi ergo et quando expertus sum uitam meam beatam, ut  <lb/>
            recorder eam et amem et desiderem? nec ego <choice n="0.91"><sic n="4318">tantum</sic><corr n="392">tantam</corr></choice> aut cum <lb/>
            paucis, sed beati prorsus omnes esse uolumus. quod nisi certa <lb/>
            notitia nossemus, non tam certa uoluntate uellemus. sed quid <lb/>
            est hoc? quid? si quaeratur a duobus, utrum militare uelint, <lb n="5"/>
            fieri possit, ut alter eorum uelle se, alter nolle respondeat: si <lb/>
            autem ab eis quaeratur, utrum esse beati uelint, uterque se <lb/>
            statim sine dubitatione dicat optare, nec ob aliud ille uelit <lb/>
            militare, non ob aliud iste nolit, nisi ut beati sint. num forte <lb/>
            quoniam alius hinc, alius inde gaudet? ita se omnes beatos <lb n="10"/>
            esse uelle consonant, quemadmodum consonarent, si hoc interrogarentur, <lb/>
            se uelle gaudere atque ipsum gaudium uitam beatam <lb/>
            uocant. quod etsi alius hinc, alius illinc assequitur, unum <lb/>
            est tamen, quo peruenire omnes nituntur, ut gaudeant. quae <lb/>
            quoniam res est, quam se expertum non esse nemo potest <lb n="15"/>
            dicere, propterea reperta in memoria recognoscitur, quando <lb/>
            beatae uitae nomen auditur. 
</p>
          </div>