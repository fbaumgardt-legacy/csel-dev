<div xmlns="http://www.tei-c.org/ns/1.0" type="textpart" subtype="section" n="20"><p> <milestone unit="altchapter" n="13"/>  Haec omnia memoria teneo et quomodo ea didicerim  <lb/>
            memoria teneo. multa etiam, quae aduersus haec falsissime <lb/>
            disputantur, audiui et memoria teneo; quae tamenetsi falsa <lb/>
            sunt, tamen ea meminisse me non est falsum; et discreuisse <lb/>
            me inter illa uera et haec falsa, quae contradicuntur, et hoc <lb n="10"/>
            memini aliterque nunc uideo cernere me ista, aliter autem <lb/>
            memini saepe me discreuisse, cum ea saepe cogitarem. ergo <lb/>
            et intellexisse me saepius ista memini, et quod nunc discerno <lb/>
            et intellego, recondo in memoria, at postea me nunc <sic>intellegisse</sic> <lb/>
            meminerim. et meminisse me memini, sicut postea, <lb n="15"/>
            quod haec reminisci nunc potui, si recordabor, utique per uim <lb/>
            memoriae recordabor. 
</p>
          </div>