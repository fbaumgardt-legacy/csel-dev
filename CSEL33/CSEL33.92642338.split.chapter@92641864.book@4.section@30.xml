<div xmlns="http://www.tei-c.org/ns/1.0" type="textpart" subtype="section" n="30"><p>Et quid mihi proderat, quod omnes libros artium, quas liberales  <lb/>
            uocant, tunc nequissimus malarum cupiditatum seruus <lb/>
            per me ipsum legi et intellexi, quoscumque legere potui? et <lb/>
            gaudebam in eis et nesciebam, unde esset quidquid ibi uerum <lb/>
            et certum esset. dorsum enim habebam ad lumen et ad ea, <lb n="5"/>
            quae inluminantur, faciem: unde ipsa facies mea, qua inluminata <lb/>
            cernebam, non <sic>inluminabatur</sic>. quidquid de arte loquendi <lb/>
            et disserendi, quidquid de dimensionibus figurarum et de musicis <lb/>
            et de numeris sine magna difficultate nullo hominum tradente <lb/>
            intellexi, scis tu, domine deus meus, quia et celeritas <lb n="10"/>
            intellegendi et dispiciendi acumen donum tuum est. sed non <lb/>
            inde sacrificabam tibi. itaque mihi non ad usum, sed ad perniciem <lb/>
            magis ualebat, quia tam bonam partem substantiae <lb/>
            meae sategi habere in potestate et fortitudinem meam non <lb/>
            ad te custodiebam, sed profectus sum abs te in longinquam <lb n="15"/>
            regionem, ut eam dissiparem in meretrices cupiditates. <lb/>
            nam quid mihi proderat bona res non utenti bene? non <lb/>
            enim sentiebam illas artes etiam ab studiosis et ingeniosis difficillime <lb/>
            intellegi, nisi cum eis eadem conabar exponere et <lb/>
            erat ille excellentissimus in eis, qui me exponentem non tardius <lb n="20"/>
            sequeretur. 
</p>
          </div>