<div xmlns="http://www.tei-c.org/ns/1.0" type="textpart" subtype="section" n="19"><p> <milestone unit="altchapter" n="16"/>  Nam sicut omnino tu es, tu scis solus, quoniam es  <lb/>
            inconmutabiliter et scis inconmutabiliter et uis inconmutabiliter, <lb/>
            et essentia tua scit et uult inconmutabiliter et scientia <lb n="15"/>
            tua est et uult inconmutabiliter et uoluntas tua est et scit <lb/>
            inconmutabiliter, nec uidetur iustum esse coram te, ut, quemadmodum <lb/>
            se scit lumen inconmutabile, ita sciatur ab inluminato <lb/>
            conmutabili. ideoque anima mea tamquam terra sine <lb/>
            aqua tibi, quia sicut se inluminare de se non potest, ita se <lb n="20"/>
            satiare de se non potest. sic enim apud te fons uitae, <lb/>
            quomodo in lumine tuo uidebimus lumen. 
</p>
          </div>