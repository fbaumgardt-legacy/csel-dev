<div xmlns="http://www.tei-c.org/ns/1.0" type="textpart" subtype="section" n="29"><p>  <milestone unit="altchapter" n="12"/>  Premebam oculos eius, et confluebat in praecordia mea <lb/>
            maestitudo ingens et transfluebat in lacrimas, ibidemque oculi <lb/>
            mei uiolento animi imperio resorbebant fontem suum usque ad<lb n="5"/>
            siccitatem, et in tali luctamine ualde male mihi erat. tum uero, <lb/>
            ubi efflauit extremum, puer Adeodatus exclamauit in planctu <lb/>
            atque ab omnibus nobis cohercitus tacuit. hoc modo etiam meum <lb/>
            quiddam puerile, quod labebatur in fletus, iuuenali uoce, uoce <lb/>
            cordis, cohercebatur et tacebat. neque enim decere arbitrabamur<lb n="10"/>
            funus illud questibus lacrimosis gemitibusque celebrare, <lb/>
            quia his plerumque solet deplorari quaedam miseria morientium <lb/>
            aut quasi omnimoda extinctio. at illa nec misere moriebatur <lb/>
            nec omnino moriebatur. hoc et documentis morum eius et fide <lb/>
            non ficta rationibusque certis tenebamus. <lb n="15"/>
            
</p>
          </div>