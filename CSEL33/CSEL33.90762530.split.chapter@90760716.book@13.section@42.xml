<div xmlns="http://www.tei-c.org/ns/1.0" type="textpart" subtype="section" n="42"><p>  <milestone unit="altchapter" n="27"/>  Ideoque dicam, quod uerum est coram te, domine, <lb/>
            cum homines idiotae atque infideles, quibus initiandis atque <lb/>
            lucrandis necessaria sunt sacramenta initiorum et magnalia <lb n="5"/>
            miraculorum, quae nomine piscium et coetorum significari credimus, <lb/>
            suscipiunt corporaliter reficiendos aut in aliquo <choice><sic>usn</sic><corr>usu</corr></choice> <lb/>
            praesentis uitae adiuuandos pueros tuos, cum id quare faciendum <lb/>
            sit et quo pertineat ignorent, nec illi istos pascunt nec isti ab <lb/>
            illis pascuntur, quia nec illi haec sancta et recta uoluntate<lb n="10"/>
            operantur nec isti eorum datis, ubi fructum nondum uident, <lb/>
            laetantur. inde quippe animus pascitur, unde laetatur. et <lb/>
            ideo pisces et coeti non uescuntur escis, quas non germinat <lb/>
            nisi iam terra ab amaritudine marinorum fluctuum distincta <lb/>
            atque discreta. <lb n="15"/>
            
</p>
          </div>