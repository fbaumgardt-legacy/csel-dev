<div xmlns="http://www.tei-c.org/ns/1.0" type="textpart" subtype="section" n="16"><p> <milestone unit="altchapter" n="11"/>  Noli esse uana, anima mea, et obsurdescere in aure  <lb/>
            cordis tumultu uanitatis tuae. audi et tu: uerbum ipsum. <lb/>
            clamat, ut redeas, et ibi est locus quietis inperturbabilis, ubi <lb/>
            non deseritur amor, si ipse non deserat. ecce illa discedunt, <lb/>
            ut alia succedant et omnibus suis partibus constet infima uniuersitas. <lb n="10"/>
            "numquid ego aliquo discedo?" ait uerbum dei. ibi <lb/>
            fige mansionem tuam, ibi conmenda quidquid inde habes, anima <lb/>
            mea, saltem fatigata fallaciis. ueritati conmenda quidquid tibi <lb/>
            est a ueritate, et non perdes aliquid, et reflorescent putria tua <lb/>
            et sanabuntur omnes languores tui et fluxa tua reformabuntur <lb n="15"/>
            et renouabuntur et constringentur ad te et non te deponent, <lb/>
            quo descendunt, sed stabunt tecum et permanebunt ad semper <lb/>
            stantem ac permanentem deum. 
</p>
          </div>