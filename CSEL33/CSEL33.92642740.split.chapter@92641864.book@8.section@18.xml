<div xmlns="http://www.tei-c.org/ns/1.0" type="textpart" subtype="section" n="18"><p>Et putaueram me propterea differre de die in diem contemta  <lb n="5"/>
            spe saeculi te solum sequi, quia non mihi apparebat <lb/>
            certum aliquid, quo dirigerem cursum meum. et uenerat dies, <lb/>
            quo nudarer mihi et increparet in me conscientia mea: "ubi <lb/>
            est lingua mea? nempe tu <choice><sic>dicebus</sic><corr>dicebas</corr></choice> propter incertum uerum <lb/>
            nolle te abicere sarcinam uanitatis. ecce iam certum est, et <lb n="10"/>
            illa te adhuc premit umerisque liberioribus pinnas recipiunt, <lb/>
            qui neque ita in quaerendo adtriti sunt nec decennio et amplius <lb/>
            ista meditati". ita rodebar intus et confundebar pudore <lb/>
            horribili uehementer, cum Ponticianus talia loqueretur. terminato <lb/>
            autem sermone et causa, qua uenerat, abiit ille, et ego <lb n="15"/>
            ad me. quae non in me dixi? quibus sententiarum uerberibus <lb/>
            non flagellaui animam meam, ut sequeretur me conantem <lb/>
            post te ire? et renitebatur, recusabat et non se excusabat. <lb/>
            consumpta erant et conuicta argumenta omnia: remanserat <lb/>
            muta trepidatio et quasi mortem formidabat restringi a fluxu <lb n="20"/>
            consuetudinis, quo tabescebat in mortem. 
</p>
          </div>