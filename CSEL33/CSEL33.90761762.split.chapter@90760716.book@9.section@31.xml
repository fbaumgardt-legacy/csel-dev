<div xmlns="http://www.tei-c.org/ns/1.0" type="textpart" subtype="section" n="31"><p>Uohibito ergo a netu illo puero psaltermm arripuit Euodius  <lb n="5"/>
            et cantare coepit psalmum. cui respondebamus omnis domus: <lb/>
            misericordiam et iudicium cantabo tibi, domine. audito <lb/>
            autem, quid ageretur, conuenerunt multi fratres ac religiosae <lb/>
            feminae, et de more illis, quorum officium erat, funus curantibus <lb/>
            ego in parte, ubi decenter poteram, cum eis, qui me non <lb n="10"/>
            deserendum esse censebant, quod erat tempori congruum disputabam <lb/>
            eoque fomento ueritatis mitigabam cruciatum tibi notum <lb/>
            illis ignorantibus et intente audientibus et sine sensu doloris <lb/>
            me esse arbitrantibus. at ego in auribus tuis, ubi eorum nullus <lb/>
            audiebat, increpabam mollitiam affectus mei et constringebam <lb n="15"/>
            fluxum maeroris, cedebatque mihi paululum: rursusque impetu <lb/>
            suo ferebatur non usque ad eruptionem lacrimarum nec usque <lb/>
            ad uultus mutationem, sed ego sciebam, quid corde premerem. <lb/>
            et quia mihi uehementer displicebat tantum in me posse haec <lb/>
            humana, quae ordine debito et sorte conditionis nostrae accidere <lb n="20"/>
            necesse est, alio dolore dolebam dolorem meum et duplici tristitia <lb/>
            macerabar. 
</p>
          <p rend="script">Cum ecce corpus elatum est, imus, redimus sine lacrimis. 
</p></div>