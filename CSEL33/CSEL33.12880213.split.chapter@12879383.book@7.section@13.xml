<div xmlns="http://www.tei-c.org/ns/1.0" type="textpart" subtype="section" n="13"><p>  <milestone unit="altchapter" n="9"/>  Et primo uolens ostendere mihi, quam resistas <lb/>
            superbis, humilibus autem des gratiam et quanta misericordia <lb/>
            tua demonstrata sit hominibus uia humilitatis, quod <lb/>
            uerbum caro factum est et habitauit inter homines, procurasti <lb/>
            mihi per quendam hominem inmanissimo tyfo turgidum<lb n="5"/>
            quosdam Platonicorum libros ex graeca lingua in latinum <lb/>
            uersos, et ibi legi non quidem his uerbis, sed hoc idem omnino <lb/>
            multis et multiplicibus suaderi rationibus, quod in principio <lb/>
            erat uerbum et uerbum erat apud deum et deus erat <lb/>
            uerbum: hoc erat in principio apud deum; omnia per<lb n="10"/>
            ipsum facta sunt, et sine ipso factum est nihil, quod <lb/>
            factum est; in eo uita est, et uita erat lux hominum; <lb/>
            et lux in tenebris lucet, et tenebrae eam non conprehenderunt; <lb/>
            et quia hominis anima, quampis testimonium <lb/>
            perhibeat de lumine, non est tamen ipsa lumen, sed uerbum,<lb n="15"/>
            deus ipse, est lumen uerum, quod inluminat omnem <lb/>
            hominem uenientem in hunc mundum; et quia in hoc <lb/>
            mundo erat, et mundus per eum factus est, et mundus <lb/>
            eum non cognouit. quia uero in sua propria uenit <lb/>
            et sui eum non receperunt, quotquot autem receperunt<lb n="20"/>
            eum, dedit eis potestatem filios dei fieri credentibus <lb/>
            in nomine eius, non ibi legi. 
</p>
          </div>