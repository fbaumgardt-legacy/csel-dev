<div xmlns="http://www.tei-c.org/ns/1.0" type="textpart" subtype="section" n="21"><p> <milestone unit="altchapter" n="12"/>  Prohibebat me sane Alypius ab uxore ducenda cantans  <lb/>
            nullo modo nos posse securo otio simul in amore sapientiae <lb/>
            uiuere, sicut iam diu desideraremus, si id fecissem. erat enim <lb n="5"/>
            ipse in ea re etiam tunc castissimus, ita ut mirum esset, quia <lb/>
            uel experientiam concubitus ceperat in ingressu adulescentiae <lb/>
            suae, sed non haeserat magisque doluerat et spreuerat et deinde <lb/>
            iam continentissime uiuebat. ego autem resistebam illi <lb/>
            exemplis eorum, qui coniugati coluissent sapientiam et promeruissent <lb n="10"/>
            deum et habuissent fideliter ac dilexissent amicos. <lb/>
            a quorum ego granditate quidem animi longe aberam et deligatus <lb/>
            morbo carnis mortifera suauitate trahebam catenam <lb/>
            meam solui timens et quasi concusso uulnere repellens uerba <lb/>
            bene suadentis tamquam manum soluentis. insuper etiam per <lb n="15"/>
            me ipsi quoque Alypio loquebatur serpens et innectebat atque <lb/>
            spargebat per linguam meam dulces laqueos in uia eius, quibus <lb/>
            illi honesti et expediti pedes inplicarentur. 
</p>
          </div>