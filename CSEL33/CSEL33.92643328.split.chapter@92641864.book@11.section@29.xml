<div xmlns="http://www.tei-c.org/ns/1.0" type="textpart" subtype="section" n="29"><p>  <milestone unit="altchapter" n="23"/>  Audiui a quodam homine docto, quod solis et lunae <lb/>
            ac siderum motus ipsa sint tempora, et non adnui. cur enim <lb/>
            non potius omnium corporum motus sint tempora? an uero, <lb/>
            si cessarent caeli lumina et moueretur rota figuli, non esset <lb/>
            tempus, quo metiremur eos gyros et diceremus aut aequalibus<lb n="5"/>
            <choice><sic>morulis</sic><corr>moralis</corr></choice> agi, aut si alias tardius, alias uelocius moueretur, alios <lb/>
            magis diuturnos esse, alios minus? aut cum haec diceremus, <lb/>
            non et nos in tempore loqueremur aut essent in uerbis nostris <lb/>
            aliae longae syllabae, aliae breues, nisi quia illae longiore tempore <lb/>
            sonuissent, istae breuiore? deus, dona hominibus uidere<lb n="10"/>
            in paruo communes notitias rerum paruarum atque magnarum. <lb/>
            sunt sidera et luminaria caeli in signis et in temporibus et in <lb/>
            diebus et in annis. sunt <choice><sic>aero</sic><corr>uero</corr></choice>; sed nec ego dixerim circuitum <lb/>
            illius ligneolae rotae diem esse, nec tamen ideo tempus non <lb/>
            esse ille dixerit. <lb n="15"/>
            
</p>
          </div>