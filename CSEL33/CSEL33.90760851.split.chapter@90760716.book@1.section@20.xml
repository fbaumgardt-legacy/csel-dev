<div xmlns="http://www.tei-c.org/ns/1.0" type="textpart" subtype="section" n="20"><p>  <milestone unit="altchapter" n="13"/>  Quid autem erat causae, cur graecas litteras oderam, quibus <lb/>
            puerulus imbuebar, ne nunc quidem mihi satis exploratum <lb/>
            est. adamaueram enim latinas, non quas primi magistri, sed quas <lb/>
            docent qui grammatici uocantur. nam illas primas, ubi legere <lb/>
            et scribere et numerare discitur, non minus onerosas poenalesque<lb n="5"/>
            habebam quam omnes graecas. unde tamen et hoc nisi <lb/>
            de peccato et uanitate uitae, qua caro eram et spiritus ambulans <lb/>
            et non reuertens? nam utique meliores, quia certiores, <lb/>
            erant primae illae litterae, quibus fiebat in me et factum <lb/>
            est et habeo illud, ut et legam, si quid scriptum inuenio, et<lb n="10"/>
            scribam ipse, si quid uolo, quam illae, quibus tenere cogebar <lb/>
            Aeneae nescio cuius errores oblitus errorum meorum et plorare <lb/>
            Didonem mortuam, quia se occidit ab amore, cum interea me <lb/>
            ipsum in his a te morientem, deus uita mea, siccis oculis ferrem <lb/>
            miserrimus. <lb n="15"/>
            
</p>
          </div>