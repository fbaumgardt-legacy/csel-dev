<div xmlns="http://www.tei-c.org/ns/1.0" type="textpart" subtype="section" n="25"><p> <milestone unit="altchapter" n="19"/>  Tu itaque, regnator creaturae tuae, quis est modus,  <lb/>
            quo doces animas ea quae futura sunt? docuisti enim prophetas <lb/>
            tuos. quisnam ille modus est, quo doces futura, cui futurorum <lb n="20"/>
            quicquam non est? uel potius de futuris doces praesentia? <lb/>
            nam quod non est, nec doceri utique potest. nimis longe <lb/>
            est modus iste ab acie mea; inualuit ex me, nec potero ad <lb/>
            illum; potero autem ex te, cum dederis tu, dulce lumen occultorum <lb/>
             oculorum meorum. <lb n="25"/>
            
</p>
          </div>