<div xmlns="http://www.tei-c.org/ns/1.0" type="textpart" subtype="section" n="51"><p> <milestone unit="altchapter" n="36"/>  Dies autem septimus sine uespera est nec habet  <lb/>
            occasum, quia sanctificasti eum ad permansionem sempiternam, <lb/>
            ut id, quod tu post opera tua bona ualde, quamuis <lb/>
            ea quietus feceris, requieuisti septimo die, hoc praeloquatur <lb/>
            nobis uox libri tui, quod et nos post opera nostra ideo bona <lb n="5"/>
            ualde, quia tu nobis ea donasti, sabbato uitae aeternae requiescamus <lb/>
            in te. <lb/>
             <milestone unit="altchapter" n="37"/> </p></div>