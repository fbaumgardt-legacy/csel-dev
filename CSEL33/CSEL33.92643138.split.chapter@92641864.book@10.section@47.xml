<div xmlns="http://www.tei-c.org/ns/1.0" type="textpart" subtype="section" n="47"><p> In his ergo temptationibus positus certo cotidie aduersus <lb/>
            concupiscentiam manducandi et bibendi: non enim est quod <lb/>
            semel praecidere et ulterius non attingere decernam, sicut de <lb/>
            concubitu potui. itaque freni gutturis temperata relaxatione <lb/>
            et constrictione tenendi sunt. et quis est, domine, qui non<lb n="10"/>
            rapiatur aliquantum extra metas necessitatis? quisquis est, <lb/>
            magnus est, magnificet nomen tuum. ego autem non sum, quia <lb/>
            peccator homo sum. sed et ego magnifico nomen tuum, et <lb/>
            interpellat te pro peccatis meis qui uioit saeculum, numerans <lb/>
            me inter infirma membra corporis sui, quia et inperfectum<lb n="15"/>
            eius uiderunt oculi tui, et in libro tuo omnes <lb/>
            scribentur. 
</p>
          </div>