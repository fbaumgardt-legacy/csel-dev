<div xmlns="http://www.tei-c.org/ns/1.0" type="textpart" subtype="section" n="22"><p> <milestone unit="altchapter" n="16"/>  Et sensi expertus non esse mirum, quod palato non  <lb n="10"/>
            sano poena est et panis, qui sano suauis est, et oculis aegris <lb/>
            odiosa lux, quae puris amabilis. et iustitia tua displicet iniquis, <lb/>
            nedum uipera et uermiculus, quae bona creasti, apta <lb/>
            inferioribus creaturae tuae partibus, quibus et ipsi iniqui apti <lb/>
            sunt, quanto dissimiliores sunt tibi, apti autem superioribus, <lb n="15"/>
            quanto similiores fiunt tibi. et quaesiui, quid esset iniquitas, <lb/>
            et non inueni substantiam, sed a summa substantia, te deo, <lb/>
            detortae in infima uoluntatis peruersitatem proicientis intima <lb/>
            sua et tumescentis foras. 
</p>
          </div>