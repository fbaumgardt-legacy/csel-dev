<div xmlns="http://www.tei-c.org/ns/1.0" type="textpart" subtype="section" n="19"><p> Quid ergo dicetis, contradictores? an falsa sunt ista? "non" <lb/>
            inquiunt. quid illud? num falsum est omnem naturam formatam <lb/>
            materiamue formabilem non esse nisi ab illo, qui summe <lb/>
            bonus est, quia summe est? "neque hoc negamus" inquiunt. <lb/>
            quid igitur? an illud negatis, sublimem quandam esse creaturam<lb n="5"/>
            tam casto amore cohaerentem deo uero et uece aeterno, <lb/>
            ut, quamuis ei coaeterna non sit, in nullam tamen temporum <lb/>
            uarietatem et uicissitudinem ab illo se resoluat et defluat, sed <lb/>
            in eius solius <sic>aeracissima</sic> contemplatione requiescat, quoniam <lb/>
            tu, deus, diligenti te, quantum praecipis, ostendis ei te et sufficis<lb n="10"/>
            ei, et ideo non declinat a te nec a se? haec est domus <lb/>
            dei non terrena neque ulla caelesti mole corporea, sed spiritalis <lb/>
            et particeps aeternitatis tuae, quia sine labe in aeternum. <lb/>
            statuisti enim eam in saeculum et in saeculum saeculi; <lb/>
            praeceptum posuisti et non praeteribit. nec tamen tibi<lb n="15"/>
            coaeterna, quoniam non sine initio: facta est enim. 
</p>
          </div>