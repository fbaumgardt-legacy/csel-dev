<div xmlns="http://www.tei-c.org/ns/1.0" type="textpart" subtype="section" n="9">
<p>Salua igitur fide pietatis officia pendamus et salua pietate <lb/>
            fidei gaudia praeferamus. esto, temporaliter fleat pietas, <lb/>
            sed oportet, ut iugiter gaudeat fides; desideremus ut praemissos, <lb n="5"/>
            sed non desperemus recipiendos. deus enim noster <lb/>
            uiuorum est, non mortuorum, et in Christo mortuos dormire <lb/>
            apostolus dicit, ut de somno intellegas temporalem esse <lb/>
            mortem. dormienti enim consequens est excitari et surgere. <lb/>
             quod cum ita sit, geramus in caritate nostrorum familiaris <lb n="10"/>
            consuetudinis desiderium, sed a fide nostra solacium de fiducia <lb/>
            resurrectionis habeamus. 
</p>
          
</div>