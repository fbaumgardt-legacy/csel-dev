<div xmlns="http://www.tei-c.org/ns/1.0" type="textpart" subtype="section" n="6">
<p>Gratia illi et gloria, qui opera manuum suarum non <lb/>
            omittens omnem hominem uult saluum fieri et in agnitionem <lb/>
            ueritatis uenire et pedibus euangelii toto orbe <lb/>
            discurrens te quoque speciosum uerbi sui pedem facere, in <lb/>
            quo exultaret ut gigans ad currendam uiam, et in praeparationem <lb n="15"/>
            euangelicam pacis suae uestigio calciare dignatus <lb/>
            est, ut per te quoque super aspidem et basiliscum ambularet <lb/>
            et conculcaret leonem et draconem. ac ne tam <lb/>
            inlustris lucerna sub modio taciturnitatis obscura latitaret, sic <lb/>
             te apostolicae sedis <sic>euectu</sic> quasi super candelabrum sublime <lb n="20"/>
            constituit, ut tota domo multorum inluminatione luceres. 
</p>
          
</div>