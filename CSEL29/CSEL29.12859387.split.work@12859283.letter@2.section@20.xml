<div xmlns="http://www.tei-c.org/ns/1.0" type="textpart" subtype="section" n="20">
<p>Nihil habeas humilitate praestantius nihilque amabilius; haec <lb/>
            est enim praecipua conseruatrix et quasi custos quaedam uirtutum <lb/>
            omnium, nihilque est, quod nos ita et hominibus gratos et deo faciat, <lb/>
            quam si uitae merito magni, humilitate infimi simus; propter quod <lb/>
            scriptura dicit: quanto magnus es, tanto te humilia et coram <lb n="5"/>
            deo inuenies gratiam, et deus loquitur per prophetam: super <lb/>
            quem alium requiescam nisi super humilem et quietum <lb/>
            et trementem uerba mea. uerum tu eam humilitatem sequere, <lb/>
            non quae ostenditur atque simulatur gestu corporis aut fracta uoce <lb/>
            uerborum, sed quae puro affectu cordis exprimitur. aliud est enim uirtutem <lb n="10"/>
            habere, aliud uirtutis similitudinem; aliud est rerum umbram <lb/>
            sequi, aliud ueritatem. multo illa deformior est superbia, quae sub quibusdam <lb/>
            humilitatis signis latet. nescio enim quomodo turpiora sunt <lb/>
            uitia, cum uirtutum specie celantur. 
</p>
          
</div>