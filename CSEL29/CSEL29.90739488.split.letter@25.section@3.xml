<div xmlns="http://www.tei-c.org/ns/1.0" type="textpart" subtype="section" n="3">
<p>Noli ergo diutius diligere hunc mundum neque militiam <lb/>
            eius, quia secundum scripturae auctoritatem inimicus dei <lb n="5"/>
            est quicumque amicus est saeculi. et qui militat gladio <lb/>
            mortis est minister, qui quando suum aut alienum sanguinem <lb/>
            fundit, hinc recipit fructum stipendiorum; aut enim exitu <lb/>
            mortis tenebitur reus aut crimine, quia necesse est, ut miles <lb/>
            in bello, in quo tamen non tam pro se quam pro alio dimicat, <lb n="10"/>
            aut suam mortem <choice><sic>nictus</sic><corr>uictus</corr></choice> inueniat aut mortis causam <lb/>
            uictor adquirat, quia uictor esse non poterit, si effusor sanguinis <lb/>
            ante non fuerit. ideo dicit dominus: non potestis duobus <lb/>
            dominis seruire, scilicet uni deo et mammonae, Christo <lb/>
            uidelicet et Caesari, cum ipse Caesar Christi seruus nunc studeat <lb n="15"/>
            esse, ut aliquarum gentium rex esse mereatur. neque <lb/>
            enim quicumque rex terrenus totius mundi rex est, sed Christus <lb/>
            deus, quia omnia per ipsum facta sunt, et sine <lb/>
            ipso factum est nihil; et ipse rex regum et dominus <lb/>
             dominantium, ipse in terris in mari in abyssis omnia <lb n="20"/>
            quae <sic>unIt</sic> facit. 
</p>
          
</div>