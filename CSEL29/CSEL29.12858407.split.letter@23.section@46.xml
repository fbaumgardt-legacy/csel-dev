<div xmlns="http://www.tei-c.org/ns/1.0" type="textpart" subtype="section" n="46">
<p>Quando autem sperem me miserum et egenum huic<lb n="10"/>
            domino posse reddere, cui nec apostoli se reddidisse profitentur. <lb/>
            audi denique unum de ipsis confitentem se non reddidisse, <lb/>
            qui dicit: quis prior dedit ei, et retribuetur illi? sed ipsi <lb/>
            gratias, qui nobis tanti fenoris remittit usuras et obligationis <lb/>
            inmensae conpendium praestat, solam a nobis dilectionem sui<lb n="15"/>
            repetens, quam inter praecepta sua principali loco ponens <lb/>
            ostendit quomodo illi insolubile debitum etiam inopes solueremus. <lb/>
            nemo se igitur excuset difficultate soluendi, quia nemo <lb/>
            se potest dicere animum non habere. non sacrificia, non munera <lb/>
            sumptuosa, non duri labores exiguntur a nobis; in nobis est <lb n="20"/>
            unde soluamus. res enim potestatis nostrae est noster affectus; <lb/>
            hunc domino inpendamus, et soluimus. denique Dauid liberatus <lb/>
            de manu omnium inimicorum suorum pro salutis suae plena <lb/>
            securitate non regni opibus sed animi soluens ait: diligam <lb/>
            te, domine, uirtus mea. <lb n="20"/>
            
</p>
          
</div>