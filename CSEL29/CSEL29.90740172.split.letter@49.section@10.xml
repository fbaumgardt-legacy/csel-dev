<div xmlns="http://www.tei-c.org/ns/1.0" type="textpart" subtype="section" n="10">
<p>Proponamus ergo nobis animo et mente cernamus pulcherrimum<lb n="5"/>
            diuini operis spectaculum, uidentes nauem unam <lb/>
            de multarum nauium omniumque nautarum naufragio raptam, <lb/>
            uno sene maria diuersa peragrante, solam in pelago et in ea <lb/>
            solum. iam illa nobis arca diluuii ante oculos, ecclesiae imago, <lb/>
            uersabitur, super orbem demersum una ubique diffusi maris<lb n="10"/>
            facie inter effusas caeli et abyssi aquas solide toto innatans <lb/>
            mundo, cuius ista imaginem multis modis in modulo minore <lb/>
            gestauit. nam ut illa omnigenum seminum, sic et ista uariarum <lb/>
            plena frugum fuit, cui praeter onus publicum plura etiam <lb/>
            de stipendiis et peculiis nauticis inerant. illa unam familiam<lb n="15"/>
            ad generis humani reparationem, et ista unum hominem ad <lb/>
            multorum fidem uexit. illi pacis ramum columba detulit; huic <lb/>
            pacem agnus exhibuit. illam in imaginem sancti spiritus ales <lb/>
            intrauit, et hanc per imaginem confessoris sui Christus accessit. <lb/>
            respiciamus et <choice><sic>lonae</sic><corr>Ionae</corr></choice> nauem, largiore hanc munere uirtutis<lb n="20"/>
            eiusdem seruatam uidebimus et maiore miraculo. illa enim <lb/>
            omnibus saluis praeter unum, ista omnibus amissis uno manente <lb/>
            seruata est. sed et cetum illum prophetae uiuentis innocuum <lb/>
            uoratorem uidetur haec nauis imitata, cum aeque utero <lb/>
            suo clausum hominem per maris alta gestauerit et litori exposuerit<lb n="25"/>
            incolumem, sicut illum indigestum ieiuna praedae <lb/>
            suae belua iussis singultibus ab ergastulo spatiosi uentris excussum <lb/>
            refudit deo, quo iubente susceperat, et mysterio salutiferae <lb/>
            passionis expleto tertia die in spem resurrectionis euomuit. <lb/>
            <note type="footnote"> 3] (Act. 27, 24). 10] Gen. 7, 17. 13] (Gen. 6, 20). 16] (Gen. <lb/>
            7, 7; I Petro 3, 20). 17] (Gen. 8, 11). 18] (Gen. 8, 9). 24] (Ion. 2,1). <lb/>
            27] (Ion. 2, 11; Matth. 12, 39). </note>

<note type="footnote"> 2 huic 0, hine <hi rend="italic">v</hi> 8 sene maria <hi rend="italic">v,</hi> seminaria 0 10 uersabitur r, <lb/>
            uersabatur 0 dimersum 0, diuersum <hi rend="italic">v</hi> 11 solidae 0 12 multis <lb/>
            modis <hi rend="italic">v,</hi> multimodis 0 23 coetum <hi rend="italic">0</hi> 29 expleto <hi rend="italic">Col.,</hi> expleta <hi rend="italic">Ov</hi> </note><lb n="30"/>
            
</p>
<pb n="399"/>
            
          
</div>