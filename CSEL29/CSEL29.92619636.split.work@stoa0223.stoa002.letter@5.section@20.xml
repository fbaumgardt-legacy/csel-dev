<div xmlns="http://www.tei-c.org/ns/1.0" type="textpart" subtype="section" n="20">
<p>In epistulae titulo imitari praestantem in omnibus mihi<lb n="10"/>
            fraternitatem tuam timui, quia tutius credidi uere scribere. <lb/>
            <choice n="0.19"><sic n="47">cane</sic><corr n="199">caue</corr></choice> ergo posthac seruus Christi in libertatem uocatus hominis <lb/>
            et fratris et conserui inferioris seruum te scribere, quia peccatum <lb/>
            adulationis est magis quam humilitatis iustificatio honorem <lb/>
            uni domino, uni magistro super terram, uni deo debitum<lb n="15"/>
            homini cuilibet, ne dicam miserrimo peccatori, deferre. sufficit <lb/>
            caritas de corde puro et fide non ficta; quod autem <lb/>
            abundantius est, a malo est. obsecro te, frater per dominum, <lb/>
            ut praesumptionem de te meam spiritu reuelationis inspicias; <lb/>
            alioquin et offensam tuam possum uereri de epistola tam loquaci. <lb n="20"/>
            sed apud caritatem, quae omnia sustinet, ex eo ipso <lb/>
            gratia debet augeri, quo fastidium conparari solet, ubi nulla <lb/>
            caritas taedium temperat. in dictando enim dum te cogito et <lb/>
            totus in te sum, quasi apud praesentem longo interuallo loquar, <lb/>
            obliuiscor inpositum finire sermonem. <lb n="25"/>
            
</p>
          
</div>