<div xmlns="http://www.tei-c.org/ns/1.0" type="textpart" subtype="section" n="19">
<p>Quid igitur miseri nunc quiescimus oscitantes et quasi <lb/>
            non conducti mercennarii in tumultuoso huius saeculi foro<lb n="5"/>
            uacua manu stamus uel si conductos nos debere patrifamilias <lb/>
            suum denarium cogitemus, ut aliquid in uinea eius operemur, <lb/>
            id ipsum quasi indebitum gratumque praestantes, inputare <lb/>
            etiam meditamur domino, tamquam illi potius quam nobis <lb/>
            profutura faciamus?s o miseri homines! largiri nos aliquid credimus;<lb n="10"/>
            negotiamur et liberales habemur qui auarissimi esse <lb/>
            conuincimur, et quidem tanto auariores cupidissimis terrae <lb/>
            feneratoribus, quanto amplius est caelestia de terrenis et beata <lb/>
            de miseris egenisque rebus emere quam terrena terrenis et <lb/>
            labentibus lapsura mercari et dominum quam hominem fenerare.<lb n="15"/>
            damnatur in lege qui pecuniam suam dederit ad <lb/>
            usuram et munera super innocentes acceperit. ecce <lb/>
            euangelii gratia ostendit nobis quomodo eadem crimina ad <lb/>
            innocentiam sanctitatemque mutentur, nec poenae sed praemii <lb/>
            retributio consequatur, si tantum in praecepta diuina salutaris <lb n="20"/>
            cupiditate fidei conuertantur. da ad usuram pecunias tuas, sed <lb/>
            Christo, et salutaris usura est. 
</p>
          
</div>