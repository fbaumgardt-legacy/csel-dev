<div xmlns="http://www.tei-c.org/ns/1.0" type="textpart" subtype="section" n="6">
<p>Sed ne uel inmatura tibi ad obitum fuisse uideatur, eadem <lb/>
            tibi sapientia sequentibus uerbis probat anum quoque <lb/>
            illam fuisse: senectus, inquit, uenerabilis est non diuturna <lb/>
            neque numero annorum conputata. cani sunt <lb/>
            enim, inquit, sensus hominibus et aetas senectutis . <lb n="5"/>
            uita inmaculata. quare gratulemur iusto eius accitu et fine <lb/>
            maturo, quae etsi adhuc flore annorum uirebat, tamen morum <lb/>
            sanctitate canuerat et aetatem puellae stipendiis senectutis <lb/>
            ornabat. unde et tibi ipsae, quae acerbant uulnus animi, <lb/>
            causae solacium maius adferre possunt, quod tam sanctam <lb n="10"/>
            feminam, etsi non habes, habueris tamen. commune enim tibi <lb/>
            cum omnibus amisisse mortalem, paucis uero tecum meruisse <lb/>
            optimam; quo minus miror illam in hoc saeculo non moratam <lb/>
            et ad Christum citius accitam; placita enim erat deo <lb/>
            anima eius, et idcirco, ut scriptum est, properauit eam <lb n="15"/>
            de medio iniquitatis educere, ne intellectum nostrum <lb/>
            malitia nostra mutaret, quia totus hic mundus, ut scriptum <lb/>
            est, in maligno iacet, et conloquia mala plerumque <lb/>
            corrumpunt mores bonos, et qui picem tangit, <lb/>
            inquinabitur ab ea. quo metu quidam sanctus morae metuens <lb n="20"/>
            et de tardo sene sollicitus, orat deum ut notum ipsi <lb/>
            faciat finem suum et numerum dierum suorum, et quoniam <lb/>
            reuelante spiritu, quo prophetabat, agnouit prorogata sibi tempora, <lb/>
            ingemit dicens: heu me quod incolatus meus prolongatus <lb/>
             est. causam uero gemitus et timoris sui hanc esse <lb n="25"/>
            testatur, quod habitaret cum tabernaculis Cedar, id est <lb/>
            in tenebris istius mundi. nam Cedar Hebraeo idem quod ore <lb/>
            Romano uocatur obscuritas. 
</p>
          
</div>