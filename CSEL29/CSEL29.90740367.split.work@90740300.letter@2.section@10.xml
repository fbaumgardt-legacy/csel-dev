<div xmlns="http://www.tei-c.org/ns/1.0" type="textpart" subtype="section" n="10">
<p>Duas certe conuersationis uias et distincta in diuersum itinera <lb/>
            uiuendi in euangelio saluator ostendit: quam, inquit, spatiosa uia <lb n="5"/>
            quae ducit ad mortem, et multi sunt qui intrant per eam, et <lb/>
            rursum: quam arta uia quae ducit ad uitam, et pauci sunt <lb/>
            qui inueniunt eam. uide quanta inter has uias separatio sit quantumque <lb/>
            discrimen. illa ad uitam, haec tendit ad mortem; illa celebratur <lb/>
            et teritur a multis, haec uix inuenitur a paucis; illa enim uitiis per <lb n="10"/>
            consuetudinem quasi decliuior ac mollior <sic>ot</sic> uelut quibusdam amoena <lb/>
            floribus uoluptatum facile ad se rapit commeantem multitudinem; haec <lb/>
            uero insueto calle uirtutum tristior atque horridior ab his tantum eligitur, <lb/>
            quibus non tam delectatio itineris cordi est quam utilitas mansionis. <lb/>
            asperam enim nobis et insuauem uirtutum uiam nimia effecit <lb n="15"/>
            consuetudo uitiorum, quae si in partem alteram transferatur, inueniet, <lb/>
            sicut scriptura dicit, semitas iustitiae leues. ponamus ergo <lb/>
            iam rationem uitae nostrae et per quam potissimum gradiamur uiam <lb/>
            conscientia teste discamus. omne enim quod agimus, omne quod loquimur <lb/>
            aut de lata aut de angusta uia est. si cum paucis angustum <lb n="20"/>
            iter et subtilem quandam semitam inuenimus, ad uitam tendimus; sin <lb/>
            uero multorum comitum comitamur uiam, secundum domini sententiam <lb/>
            imus ad mortem. 
</p>
          
</div>