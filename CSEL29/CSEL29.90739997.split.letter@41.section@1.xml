<div xmlns="http://www.tei-c.org/ns/1.0" type="textpart" subtype="section" n="1">
<p>Legimus in tergo epistolae adnotationem epistolarum, <lb/>
            quas meas esse indicastis. nam uere prope omnium earum ita <lb/>
            inmemor eram, ut meas esse non recognoscerem, nisi uestris <lb/>
            litteris credidissem. unde maius accepi documentum caritatis<lb n="5"/>
            uestrae, quia plus me uobis quam mihi notum esse perspexi. <lb/>
            hymnos, quos desiderabam, accepisse gratulor, quo munere, <lb/>
            sancte frater, admonuisti me, ut faculam meam diligenter, <lb/>
            dum tempus est, appararem, ne cum fatuis excluderer, si cum <lb/>
            sapientibus non occurrerem. orate autem, ut et uirgines et<lb n="10"/>
            fecundae sint animae nostrae, sine sterilitate uirgines, sine <lb/>
            corruptione fecundae. hoc enim mysterio et in lege maledictus <lb/>
            qui semen in Israel non dederit, et in euangelio uirgo sapiens, <lb/>
            quae oleo procurato uigili sollicitudine uncta face sponsi expectat <lb/>
            aduentum iamque uenienti non extinguendum pingui<lb n="15"/>
            fomite lumen accendit. 
</p>
          
</div>