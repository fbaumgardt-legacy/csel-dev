<div xmlns="http://www.tei-c.org/ns/1.0" type="textpart" subtype="section" n="22">
<p>Cum his diuitibus tibi sors est, qui eundem deum diuitiarum <lb/>
            tuarum causam esse meministi, liber auaritiae, quia <lb/>
            seruus iustitiae. iniquo mammona iuste uteris, nec captiuus <lb/>
            sed uere dominus es pecuniae tuae, quia possideris a Christo, <lb n="15"/>
            cui captiua est ipsa captiuitas. gloriare igitur in domino, <lb/>
            quia non caro et sanguis tibi, sed ipse, qui lumen est <lb/>
            uerum et sapientia dei Christus, prudentiam huius prouidentiae <lb/>
            reuelauit, qua intellegis in omni egeno et paupere <lb/>
            Christum cibari potari contegi uisitari, secundum illos, quos <lb n="20"/>
            ob hoc meritum, quod supra dictum est, in die mala liberabit <lb/>
            dominus. 
</p>
          
</div>