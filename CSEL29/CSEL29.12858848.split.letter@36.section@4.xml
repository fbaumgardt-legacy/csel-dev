<div xmlns="http://www.tei-c.org/ns/1.0" type="textpart" subtype="section" n="4">
<p>Pacem ergo habeamus ad dominum, pacem non<lb n="5"/>
            huius mundi, quae amica peccatis deo dissidet, sed pacem <lb/>
            Christi, quae cum deo conserit et nos Christo conformat, si <lb/>
            adhaereat uerbo dei anima nostra, ut efficiamur unum cum <lb/>
            deo per interuentum mediatoris, qui est pax nostra, quia <lb/>
            fecit utraque unum, naturas discordes dei et hominis in se<lb n="10"/>
            copulans, et in nobis duo unum faciens, id est carnem animae <lb/>
            spiritali consentientem; et tunc ignis in medio nostrum manebit, <lb/>
            seu horum in nobis duorum uel cum spiritu trium consensus <lb/>
            inuitet, ut faciat in corde nostro sibi placitam cum <lb/>
            patre et spiritu mansionem et uicissim nos ubi ipse est ducat, <lb n="15"/>
            dicens: intrate in gaudium domini uestri. 
</p>
          

</div>