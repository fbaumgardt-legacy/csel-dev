<div xmlns="http://www.tei-c.org/ns/1.0" type="textpart" subtype="section" n="19">
<p>Ergo, quia illum imitantur qui sunt ex parte illius, nos <lb/>
            imitemur dominum Iesum, qui nos uocauit in sortem hereditatis <lb/>
            suae et tollere nos iussit iugum suum suaue, ut graue <lb/>
            illud legis et mortis iugum discuteret a nobis. est autem et <lb/>
            crinis ut iugum leuitatis; nam, ut scriptura diuina nos docet, <lb n="5"/>
            leuis est sanctorum coma, inpiorum grauis. haec aut uirtutis, <lb/>
            at in Samso, aut sanctificationis, ut in Samuel; illa aut ponderis, <lb/>
            ut in Abessalon, aut squaloris, ut in Nabuchodonosor. <lb/>
            qua hominum comarumque discordia docemur in capillis opera <lb/>
            censere, siquidem regi Assyrio in solitudinem feritatemque <lb n="10"/>
            damnato luctuosa concretio capitis intonsi in iubam leonis <lb/>
            horruerit, ut etiam corporis specie transiret in beluam qui non <lb/>
            solum a regnis suis sed etiam a sensibus exulabat humanis, <lb/>
            coma tristi leonem, uncis unguibus uulturem, sensu et pabulo <lb/>
            bouem referens, ne unius tantum beluae similitudinem ferret <lb n="15"/>
            in poenis qui multarum similis fuisset in moribus. 
</p>
          
</div>