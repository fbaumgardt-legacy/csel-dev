<div xmlns="http://www.tei-c.org/ns/1.0" type="textpart" subtype="section" n="2">
<p>Non autem uobis et hoc scribimus, ut imitemini conpositionem <lb/>
            istam, qua tubello aureolo rem tantae benedictionis <lb/>
            inclusimus. magis enim nos tali paratu fidem uestram imitati <lb/>
            sumus, ut uestram uobis formulam mitteremus in specie auri, <lb/>
            quia scimus uos ut aurum ignitum intra uos habere regnum <lb n="5"/>
            dei hoc est fidem crucis, qua regnum caelorum inuaditur. si <lb/>
            enim, inquit, conpatiamur, et conregnabimus. et ideo <lb/>
            non ad fidei firmamentum, quia uisionem fide praeuenistis, sed <lb/>
            propter meritum fidei, quam auditu receptam factu probatis, <lb/>
            misimus uobis donum in domino ligni salutaris, ut et corpore <lb n="10"/>
            possideretis quam tenetis spiritu et propositi uirtute portatis. 
</p>
          
</div>