<div xmlns="http://www.tei-c.org/ns/1.0" type="textpart" subtype="section" n="13">
<p>Multa sunt, quae ad nos inuitare te et de patria <choice><sic>paramper</sic><corr>parumper</corr></choice> <lb/>
            debeant seuocare, prae ceteris amor pacis et zeli fuga, <lb/>
            qui maxime conspectu aut uicinia aemulae <choice><sic>connersationis</sic><corr>conuersationis</corr></choice> accenditur. <lb n="5"/>
            denique a nobis Romae zelotyporum incendia clericorum <lb/>
            longinquitas urbis extinguit et omnis illic iniquitas <lb/>
            . obstruit os suum, quia per absentiam inde nostram quasi subducto <lb/>
            fomite segnis odiorum flamma frigescit nec in uocem <lb/>
            audet erumpere, licet dentibus frendat inuidia, dum iniquitatis <lb n="10"/>
            suae conscia ipsa se erubescit nec in promptu habet ubi faces <lb/>
            liuidae mentis accendat. pax tamen dei, quae praecellit <lb/>
            omnem sensum, abundat in cordibus plurimorum, et opus <lb/>
            dei saluatoris in nobis Campania tota ueneratur. Romae quoque <lb/>
            pauci etiam in clero ipso, a quo solo uidemur scandalizari, <lb n="15"/>
            morsu inuidiae commouentur. sed domino gratias, qui et mihi <lb/>
            miserrimo peccatori suo dedit dicere: quoniam oderunt me <lb/>
            gratis. quod tamen ad me pertinet, cum ipsis quoque, qui <lb/>
            oderunt pacem meam, mente pacificus sum. si quis enim <lb/>
            uult contentiosus esse, hoc nostra consuetudo non recipit. <lb n="20"/>
            horum tamen ipsorum, qui nos odisse et a consortio <lb/>
            sanctitatis suae segregare dicuntur, uix ad nos tenuis fama <lb/>
            perlabitur et ab auribus nostris spinarum sepe munitis ut <lb/>
            aura frigida uel inportunum uacui culicis murmur excluditur. 
</p>
          
</div>