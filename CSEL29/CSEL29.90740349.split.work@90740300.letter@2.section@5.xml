<div xmlns="http://www.tei-c.org/ns/1.0" type="textpart" subtype="section" n="5">
<p>Duo autem sunt genera mandatorum, in quibus clauditur tota <lb/>
            iustitia; prohibendi unum est, iubendi alterum. ut enim mala prohibentur, <lb/>
            ita praecipiuntur bona. ibi otium imperatur, hic studium; ibi <lb/>
            coercetur animus, hic incitatur; ibi fecisse, hic non fecisse culpabile <lb/>
            est. unde propheta dicit: quis est homo qui uult uitam et cupit<lb n="5"/>
            uidere dies bonos? prohibe linguam tuam a malo, et labia <lb/>
            tua ne loquantur dolum. declina a malo et fac bonum, et <lb/>
            beatus apostolus: odientes malum, adhaerentes bono. hoc itaque <lb/>
            duplex diuersumque praeceptum, prohibendi scilicet et imperandi, <lb/>
            aequo omnibus iure mandatum est. non uirgo, non uidua, non nupta<lb n="10"/>
            ab hoc imperio libera est. in quouis proposito, in quouis gradu aequale <lb/>
            peccatum est uel prohibita admittere uel iussa non facere. neque uero <lb/>
            eorum te seducat error, qui ex arbitrio suo eligunt quae potissimum <lb/>
            dei mandata contemnant quaeue quasi uilia ac parua despiciant nec <lb/>
            metuunt, ne secundum diuinam sententiam minima contemnendo paulatim<lb n="15"/>
            decidant. 
</p>
          
</div>