<div xmlns="http://www.tei-c.org/ns/1.0" type="textpart" subtype="section" n="27">
<p>Summa igitur ope enitamur ita nos conparare, ut diuini <lb/>
            capitis, quod nobis per gratiam dei Christus est, crines et <lb/>
            aurum esse mereamur. ex ipso enim capite pullulat illa caesaries, <lb/>
            de qua scriptum est: capillatura eius ut greges caprarum. <lb/>
            et bene illorum potissimum animalium nomine designantur<lb n="5"/>
            greges Christi, quorum maxime usus in lacte est, quia <lb/>
            omnis qui credit deum Christum totam trinitatis plenitudinem <lb/>
            in eo, quem pater unxit spiritu sancto, fide pietatis amplectitur. <lb/>
            et ideo ipsa mater omnium uiuentium, Christi <lb/>
            corpus ecclesia, suco pietatis exuberat, et bona ubera eius<lb n="10"/>
            super uinum. in quo opinor significari, quod dulcior sit libertas <lb/>
            gratiae in lacte misericordiae quam in uino iustitiae legis <lb/>
            austeritas. littera enim, inquit, occidit, uides censurae <lb/>
            merum; spiritus autem uiuificat, uides uberum munus et <lb/>
            lactis effectum. sed hoc, ut tu mauis intellegi, semini detur,<lb n="15"/>
            quo prima nascentium multra coalescit. bona igitur ubera, <lb/>
            quae pastor bonus, qui pro ouibus animam suam posuit, <lb/>
            illis inmulsit infantibus, de quorum ore perfecit laudem sibi, <lb/>
            ut destrueret inimicum boni et defensorem mali. 
</p>
          
</div>