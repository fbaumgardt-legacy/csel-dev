<div xmlns="http://www.tei-c.org/ns/1.0" type="textpart" subtype="section" n="5">
<p>Patent igitur thesauri bonorum illius et diuitiae bonitatis <lb/>
            eius in promptu sunt, ut unusquisque non expectet accipere, <lb/>
            sed ultro sibi rapiat quantum uelit. in hoc enim nos <lb n="5"/>
            fecit bonus dominus et pater sanctus, ut nostro bono essemus <lb/>
            boni. nam quo ille indigeret extrinsecus bono qui totus ipse, <lb/>
            quantus est, bonitas et beatitudo est? ob hoc, quantum in <lb/>
            ipso est, carissimi, omnem hominem uult saluum fieri, <lb/>
            quia in omni homine opus suum diligit, et inpense tibi largus <lb n="10"/>
            est de suis opibus, si tu tibi ipse non sis inuidus et auarus <lb/>
            de his, quae deus tua fecit, non ut causa tibi ad mortem, sed <lb/>
            ut reditio ad uitam foret. o abundantia bonitatis dei! uult <lb/>
            fenerari ex his, quae ipse largitus est; cupit debitor fieri <lb/>
            donorum suorum, ut cum multa tibi ratione tuam reddat <lb n="15"/>
            usuram. 
</p>
          
</div>