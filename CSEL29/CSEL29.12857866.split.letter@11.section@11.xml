<div xmlns="http://www.tei-c.org/ns/1.0" type="textpart" subtype="section" n="11">
<p>Te uero uicta lege membrorum et exteriore corrupto <lb/>
            puram conspersionem parare et sine fermento azymum Christo<lb n="5"/>
            confici eloquia tua tam facunda quam casta testantur. neque <lb/>
            enim tibi donatum fuisset enarrare Martinum, nisi dignum os <lb/>
            tuum sacris laudibus mundo corde fecisses. benedictus igitur <lb/>
            tu homo domino, qui tanti sacerdotis et manifestissimi confessoris <lb/>
            historiam tam digno sermone quam iusto affectu percensuisti.<lb n="10"/>
            beatus et ille pro meritis, qui dignum fide et uita sua <lb/>
            meruit historicum, qui et ad diuinam gloriam suis meritis et <lb/>
            ad humanam memoriam tuis litteris consecratur. haec quoque <lb/>
            uerba tua uellera sunt et dominum Iesum gratissimo tegmine <lb/>
            cooperiunt, cuius ** supellectili pulchra ambiunt et ingenii tui<lb n="15"/>
            floribus comunt. uestiet ille te uicissim agnus de suo uellere <lb/>
            in retributionis die, mortale tuum de sua inmortalitate <choice><sic>superinduens</sic><corr>superiuduens</corr></choice>. <lb/>
            </p>
          
</div>