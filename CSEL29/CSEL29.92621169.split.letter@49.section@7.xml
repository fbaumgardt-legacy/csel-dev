<div xmlns="http://www.tei-c.org/ns/1.0" type="textpart" subtype="section" n="7">
<p>Ipse dominus haec eadem pietatis suae munera, quae <lb/>
            toto uult agi mundo, in hoc sene uno agere dignatus est cum <lb/>
            blandimento seuerus nec sine freno timoris indulgens aurem<lb n="5"/>
            uellit, ut somnum torporis excuteret, sinum praebuit, ut quietem <lb/>
            perpetuam ministraret. uiginti et tres dies homo non <lb/>
            modo a terris sed et ab hominibus exclusus omnium uentorum <lb/>
            ludibrium, omnis terrae <choice><sic>exuI</sic><corr>exui</corr></choice>, diuersi maris hospes et <lb/>
            exsors generis humani, inter fluctus et beluas maris in uago<lb n="10"/>
            erraticae nauis hospitio ieiuniis senio timore confectus, quaeso <lb/>
            te, numquid natura sua perdurauit? cui ergo obscurum sit <lb/>
            deum in illo fuisse? quem dixi deum? non qui facit mirabilia <lb/>
            solus, qui uocat ea quae non sunt tamquam quae sint? <lb/>
            cuius ope enabat toto nauis secreta pelago et inuisibili gubernatore<lb n="15"/>
            quasi uacua et tamen graui mole se <sic>promouens</sic>, clausis <lb/>
            intra cameras suas homine cum frugibus, uelut illa diluuio <lb/>
            feta mundi seminibus arca fluebat nec uno mari iactata cursum <lb/>
            cum tempestatibus inmutauit. 
</p>
          
</div>