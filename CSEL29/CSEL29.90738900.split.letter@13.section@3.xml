<div xmlns="http://www.tei-c.org/ns/1.0" type="textpart" subtype="section" n="3">
<p>Hac igitur te caritate conplexus ita ueneror ut membrum<lb n="10"/>
            Christi, ita <choice n="0.46"><sic n="56">diligi</sic><corr n="64">diligo</corr></choice> ut commune membrum meum. quomodo <lb/>
            enim non una mens, quibus una fides? quomodo non <lb/>
            unus animus, quibus unus deus? ac per hoc quomodo diuersum <lb/>
            pectus sit in affectione tolerandi, quibus corpus unum <lb/>
            est in conpage credendi? uere dico, non mentior, dum animi<lb n="15"/>
            tui motus cogito, mea quoque viscera sentio suspiriis tuis duci <lb/>
            et ut uere socialia membra uulneris tui dolore configi, quamquam <lb/>
            me non minus prudentiae et fidei tuae reputatio reficiat <lb/>
            quam afficit cura maeroris. denique addubitasse me fateor, <lb/>
            utrum maesta pro meo affectu tibi an potius gratulantia pro <lb n="20"/>
            tua fide uerba praeberem. nam ut euocationem ad deum <lb/>
            sanctae sororis meae, ita deuotionem pietatis in Christo tuae <lb/>
            pariter audiui, isto etiam patre familias, per quem scripsi, indicante <lb/>
            prudentiam et sanctitatem uerae in coniugem caritatis <lb/>
            tuae, quam non uacuam fletibus, ut maxima pars mortalium, <lb n="25"/>
            neque uano, ut spei nostrae expertes solent, pomparum inanium <lb/>
            honore comitatus es, sed remediis salutaribus et uiuis <lb/>
            operibus hoc est eleemosynis prosecutus, debito ordine primum <lb/>
            caro funeri iusta persoluens, piis lacrimis et largo caritatis <lb/>
            rore perfusus, religiosius exequias honorasti. <lb n="30"/>
            
</p>
          
</div>