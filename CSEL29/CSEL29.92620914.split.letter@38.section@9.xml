<div xmlns="http://www.tei-c.org/ns/1.0" type="textpart" subtype="section" n="9">
<p>Quis daret mihi pennas sicut columbae, et uolarem <lb/>
            ad te et in conspectu tuo conloquioque requiescerem, <lb/>
            in uoce exultationis et confessionis epularer, uidens <lb/>
            non te et uidens ex leone uitulum, uidens in apro Christum, <lb n="10"/>
            nunc uersa ferocitatis aut uirtutis uice aprum saeculo, <lb/>
            aguum deo. non enim iam de silua sed de segete aper es, <lb/>
            quia bonis disciplinarum fructibus opimaris et in fruge uirtutum <lb/>
            tibi pastus est; duplicis testamenti dentibus ad rumpenda <lb/>
            retia Nebroth uenatoris armaris, totaque illa, quae pro saeculo<lb n="15"/>
            superbus <choice><sic>gerebus</sic><corr>gerebas</corr></choice>, nunc aduersum saeculum humilis arma <lb/>
            conuertis. nunc uere sapiens, uere disertus et uere potens, qui <lb/>
            mundo huic stultus et mutus es, ut auctori linguae et mentis <lb/>
            tuae facundus et sapiens de suis muneribus deo seruias. 
</p>
          
</div>