<div xmlns="http://www.tei-c.org/ns/1.0" type="textpart" subtype="section" n="37">
<p>Expandamus illi capillos, id est omnes nostrorum insignium <lb/>
            dignitates ante ipsum sternamus, et deiciamur a nobismet <lb/>
            ipsis, ut exaltemur ab illo, qui in altis habitat et humilia <lb/>
            respicit. lacrimis delicta nostra fateamur, ut de nobis <lb/>
            quoque dicat <choice><sic>institia</sic><corr>iustitia</corr></choice> illa caelestis: lacrimis rigauit pedes<lb n="10"/>
            meos et capillis suis tersit. fortasse enim ideo non lauerit <lb/>
            pedes suos, cum discipulorum lauaret, ut eos nostris lacrimis <lb/>
            nos lauemus. non mediocris anima illa meriti est, de qua potest <lb/>
            dicere sapientia: ex quo intrauit, non cessauit osculari <lb/>
            pedes meos. quod est hoc osculum nisi pignus aeternum<lb n="15"/>
            illius caritatis, quae operit multitudinem pecatorum? haec <lb/>
            oscula sponso suo iam tunc parabat ecclesia, quando cantabat: <lb/>
            osculetur me ab osculis oris sui. quod priuilegium sola <lb/>
            sibi catholica dilectio iure uindicat, quae unica atque perfecta <lb/>
            uni uiro ab ipsius ore uerbi petit oscula ueritatis, ne fraudis <lb n="20"/>
            haereticae ueneno ut incesti oris alieni osculis polluatur. 
</p>
          
</div>