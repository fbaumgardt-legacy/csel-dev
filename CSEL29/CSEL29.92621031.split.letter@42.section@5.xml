<div xmlns="http://www.tei-c.org/ns/1.0" type="textpart" subtype="section" n="5">
<p>Sed, uae mihi peccatori, quo iam progressus, immo prolapsus <lb/>
            sum? dum pluribus apud te uerbis ago, ut pro peccatis <lb/>
            meis uel potius aduersus peccata mea promerear, cum orationes <lb/>
            intendas, adcumulo eandem de loquacitate mea sarcinam, <lb/>
            quam de orationibus tuis minui peto, tamquam inmemor scriptum: <lb n="5"/>
            de multiloquio non effugies peccatum. et quid <lb/>
            agam? quo ore purgari postulem? uel qua a te ratione defendar, <lb/>
            cum sciens prudensque contrarium prophetico uerbo commiserim, <lb/>
            ut peccato multiloquii me laederem et sanctitatem <lb/>
            tuam fatigarem? haerebo prorsus hoc crimine neque uel tua <lb n="10"/>
            me tegere <choice><sic>nalebit</sic><corr>ualebit</corr></choice> oratio, nisi tu ipse mihi prius hanc iniuriae <lb/>
            tuae culpam remittas et pro me, sicut beatus Iob pro loquacibus <lb/>
            amicis facere praeceptus est, hostiam placationis offeras <lb/>
            deo. tantum enim de animo tuo mihi uindico, ut hoc mihi <lb/>
            multiloquium de tua indulgentia inpune cessurum praesumam, <lb n="15"/>
            non ambigens tantam habere te patientiam, quantam habes <lb/>
            caritatem. 
</p>
          

</div>