<div xmlns="http://www.tei-c.org/ns/1.0" type="textpart" subtype="section" n="4">
<p>Quod uero indicare dignatus es aliquos de parte illius, <lb/>
            cuius inuidia mors introiuit in orbem terrarum, dentibus <lb/>
            suis fremere et tabescere, non miramur, quia et<lb n="10"/>
            in Hierusalem, cum reaedificaretur templum dei, inuidebant <lb/>
            Assyrii et fabricam resurgentem conabantur hostilibus saepe <lb/>
            incursionibus inpedire. sed quia potior est qui in nobis <lb/>
            est quam qui in hoc mundo, desiderium illorum peribit, <lb/>
            nostrum uero confirmabitur, quia speramus in misericordia<lb n="15"/>
            eius, qui numquam confundit sperantes in se. <lb/>
            tantum curet sanctitas tua, sicut facit, ut et in nobis ipsis <lb/>
            aedificetur domus a Christo et in Christo, quia nisi dominus <lb/>
            aedificauerit domum, in uanum laborauerunt qui aedificant <lb/>
            eam, et nisi supra petram, quod est Christus, fundetur <lb n="20"/>
            haec domus, non poterit uentis spiritalium nequitiarum et <lb/>
            torrentibus saecularium temptationum resistere. 
</p>
          
</div>