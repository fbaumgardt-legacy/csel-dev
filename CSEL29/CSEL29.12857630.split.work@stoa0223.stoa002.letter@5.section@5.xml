<div xmlns="http://www.tei-c.org/ns/1.0" type="textpart" subtype="section" n="5">
<p>Tu frater dilectissime, ad dominum miraculo maiore conuersus <lb/>
            es, quia aetate florentior, laudibus abundantior, oneribus <lb/>
            patrimonii leuior, substantia facultatum non egentior et in ipso <lb/>
            adhuc mundi theatro id est fori celebritate diuersans et facundi <lb/>
            nominis palmam tenens, repentino inpetu discussisti<lb n="5"/>
            seruile peccati iugum et letalia carnis et sanguinis uincla rupisti. <lb/>
            neque te diuitiae de matrimonio familiae consularis adgestae <lb/>
            neque post coniugium peccandi licentia et caelebs iuuentas <lb/>
            ab angusto salutis introitu et arduo itinere uirtutis in <lb/>
            mollem illam et spatiosam multorum uiam reuocare potuerunt. <lb n="10"/>
            beatus, qui refugisti de consilio inpiorum et in uia <lb/>
            peccatorum persistere noluisti et sedere in cathedra <lb/>
            pestilentiae dedignatus es, ut humilitate praecelsa pedibus <lb/>
            crucifixi accubares. 
</p>
          
</div>