<div xmlns="http://www.tei-c.org/ns/1.0" type="textpart" subtype="section" n="15">
<p>Ad omnem igitur actum, ad omne uerbum, ad omnem etiam <lb/>
            cogitatum haec sententia retractetur, quae tibi quasi per speculum <lb/>
            quoddam paratum et ad manum semper positum qualitatem tuae uoluntatis <lb n="5"/>
            ostendat atque etiam uel de iniusto opere coarguat uel de iusto <lb/>
            laetificet. quotienscumque enim talem in alterum habueris animum, <lb/>
            qualem in te ab altero seruari cupis, aequitatis uiam tenes; quotiens <lb/>
            uero talis erga alterum fueris, qualem in te uis neminem, iter iustitiae <lb/>
            reliquisti. en totum illud arduum diuinae legis totumque difficile, en <lb n="10"/>
            ob quam dura imperia domino reclamamus et dicimus nos uel difficultate <lb/>
            uel impossibilitate mandatorum premi. nec sufficit quod iussa <lb/>
            non facimus, nisi etiam iubentem iniustum pronuntiemus, dum ipsum <lb/>
            aequitatis auctorem non modo dura et ardua sed impossibilia etiam <lb/>
            praecepisse conquerimur. omnia, inquit, quaecumque uultis ut <lb n="15"/>
            faciant nobis homines, haec et nos facite illis. coniungi uult <lb/>
            inter nos atque conecti per mutua beneficia caritatem omnesque homines <lb/>
            uicario inter se amore copulari, ut id unoquoque praestante alteri, <lb/>
            quod sibi ab omnibus praestari <choice n="0.05"><sic n="594">uelit</sic><corr n="10367">uel</corr></choice>, tota iustitia et praeceptum hoc <lb/>
            dei communis sit utilitas hominum. et o miram clementiam! o ineffabilem <lb n="20"/>
            dei benignitatem! praemium nobis pollicetur, si nos mutuo diligamus, <lb/>
            id est si nobis ea praestemus inuicem, quorum uicissim indigemus; <lb/>
            et nos superbo simul et ingrato animo eius renitimur uoluntati, <lb/>
            cuius etiam imperium beneficium est. 
</p>
          
</div>