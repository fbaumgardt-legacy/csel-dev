<div xmlns="http://www.tei-c.org/ns/1.0" type="textpart" subtype="section" n="3">
<p>Quare duplicem utilitatem operatur sanctorum carnalis <lb/>
            infirmitas, ut et ipsorum spiritalis uirtus exerceatur, et qui <lb/>
            prosperatur in uia sua et uiribus inoffensae sanitatis insultans <lb/>
            dicit: peccaui, et quid accidit mihi? non audeat <lb/>
            sibi de corporea felicitate blandiri et forsitan metu diuinae <lb n="5"/>
            potestatis adstrictus ad iustitiam corrigatur, dum ultricem domini <lb/>
            caelestis manum inpiis actibus iure expauescit, quam <lb/>
            uideat et iustis seueram. nam si uos uix citra uerbera castigationis <lb/>
            euaditis, nos iniqui et peccatores ubi parebimus? credimus <lb/>
            autem, quia ideo proximis his temporibus grauiora solito <lb n="10"/>
            corporalium tribulationum tela perpessus es, pridem febrium <lb/>
            ardore, nunc capitis humore uexatus, ut in illa requie domini <lb/>
            beatus possis dicere: transiuimus per ignem et aquam, <lb/>
            et induxisti nos in refrigerio. laetificati igitur hac dei <lb/>
            misericordia, qua respexerat in bonum humilitatem nostram, <lb n="15"/>
            ut grauissimae anxietudinis poenam lucraremur, cum pariter <lb/>
            indicasses nobis sollicitudinem de te nostram et securitatem, <lb/>
            aliud in isdem litteris diuinae gratiae munus accepimus, illud <lb/>
            uidelicet curae nostrae negotium de sancti presbyteri Basili <lb/>
             domo per operam tuam, ita ut desiderauimus, explicatum. <lb n="20"/>
            
</p>
          
</div>