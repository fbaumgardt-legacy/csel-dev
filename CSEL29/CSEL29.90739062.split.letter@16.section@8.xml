<div xmlns="http://www.tei-c.org/ns/1.0" type="textpart" subtype="section" n="8">
<p>Atque utinam uel nudis nobis ex istius mundi salo liceat <lb/>
            euadere, si in tempore isto, quo in fragilitate corporea et possessionum <lb/>
            lubrico tamquam in nauigii fatiscentis infida conpage <lb/>
            <sic>fiuitamus</sic>, exuere nos ad enatandum inpedimentis angentibus <lb/>
            quasi uestibus madidis et fidem salutarem, qua in uirtute <lb/>
            Christi dei uexillo crucis nitimur, quasi tabulam perfugii meminerimus <lb/>
            inuadere, ut de rebus fluentibus spem solidam conparemus <lb/>
            et de noxia cupiditatum materia aliquid ad innocentiam<lb n="10"/>
            salutemque rapiamus, quo uidelicet ut deo seruientes <lb/>
            cupiditatibus inperantes necessitatis modo desideria terminemus <lb/>
            et necessarios habentes habitus non quaeramus superfluos <lb/>
            apparatus, quia recordari admonemur nihil intulisse in hunc <lb/>
            mundum neque auferre posse. quae ueritas in tantum ualet,<lb n="15"/>
            ut de gentilibus quoque philosophorum, qui uel extremae ueritatis <lb/>
            lineas celsioribus ingeniis attigerunt, inquirendae tantum, <lb/>
            nedum sequendae sapientiae uacari non posse senserint, nisi <lb/>
            pecuniarum onera quasi stercorum etiam in mare quidam <lb/>
            proicerent. <lb n="20"/>
            
</p>
          
</div>