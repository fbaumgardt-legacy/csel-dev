<div xmlns="http://www.tei-c.org/ns/1.0" type="textpart" subtype="section" n="28">
<p>Iam honoratur tuis illa meritis, iam pascitur tuis panibus <lb/>
            et affluit tuis opibus, in uestitu deaurato circumamicta <lb/>
            uarietate, pretioso lumine; non eget alienae manus digito refrigerari, <lb/>
            propriis ipsa digitorum suorum roribus id est dexterae <lb/>
            tuae operibus infusa. non aeque ampla dote nubentem <lb n="5"/>
            locupletaueras, ut nunc ditificas quiescentem. quantam enim <lb/>
            tunc partem tuorum munerum cepit, cum eo solo, quod poterat <lb/>
            induere, frueretur? nunc quantumcumque contuleris, totum <lb/>
            simul omnium sensuum uoluptate diues animo possidebit. beata, <lb/>
            cui tam numerosa apud Christum suffragia sunt et cuius caput <lb n="10"/>
            tam multiplex ambit inlustrium corona gemmarum, nec alienis <lb/>
            intexta floribus, sed domesticis corusca luminibus. uere illa <lb/>
            pretiosa domino anima, quae de tribus pretium margaritis <lb/>
            capit. est enim coniunx fidei, soror uirginitatis, filia perfectionis, <lb/>
            cui Paula mater, soror Eustochium, tu maritus. <lb n="15"/>
            
</p>
          

</div>