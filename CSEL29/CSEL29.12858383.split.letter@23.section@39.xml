<div xmlns="http://www.tei-c.org/ns/1.0" type="textpart" subtype="section" n="39">
<p><sic>Exhortemur</sic> ergo nos inuicem certatimque dicamus: <lb/>
            uenite adoremus et ploremus ante dominum, qui fecit <lb n="10"/>
            nos. illi flentes nostra gaudia seminabimus, illius uestigia perunguentes <lb/>
            uulnera nostra sanabimus. quicquid enim Christo <lb/>
            inpendimus, nobis potius conferimus. denique illa perfundendo <lb/>
            Christum se abluit, pedes illius detergendo sua peccata <sic>mundaoit</sic>, <lb/>
             illam diligens se dilexit. et ideo meruit audire: filia, <lb n="15"/>
            fides tua te saluam fecit, quod ille, qui erat de filiis regni, <lb/>
            non meruit audire, magisque iustificata est haec seruitio quam <lb/>
            ille conuiuio. Pharisaeus enim non crediderat, ista credebat. <lb/>
            denique ille dicebat: hic si esset propheta, scisset utique <lb/>
             quae esset mulier, quae eum tangit; et ideo non iustificatus <lb n="20"/>
            est conuiuio, ad quod quasi tantum hominem inuitauerat <lb/>
            Christum, inputans forte illi, qua propter nos et pauper <lb/>
            erat, quod tanti fecisset in dapes suas pauperem diues adsumere. <lb/>
            illa uero non tanto ambitu seruitutis et inpendii et <lb/>
            lacrimarum sperasset remissionem peccatorum, nisi deum credidisset <lb n="25"/>
            in Christo; et ideo in extremo licet saluatoris uestigio <lb/>
            caput suae salutis inuenit. 
</p>
          
</div>