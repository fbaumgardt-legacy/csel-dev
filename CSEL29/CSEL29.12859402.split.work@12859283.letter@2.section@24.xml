<div xmlns="http://www.tei-c.org/ns/1.0" type="textpart" subtype="section" n="24">
<p>Ita habeto domus sollicitudinem, ut aliquam tamen uacationem<lb n="10"/>
            animae tribuas. eligatur tibi oportunus et aliquantulum a familiae <lb/>
            strepitu remotus locus, in quem tu uelut in portum quasi ex multa <lb/>
            tempestate curarum te recipias et excitatos foris cogitationum fluctus <lb/>
            secreti tranquillitate componas. tantum tibi sit diuinae lectionis studium, <lb/>
            tam crebrae orationum uices, tam firma et pressa de futuris cogitatio,<lb n="15"/>
            ut omnes reliqui temporis occupationes facile hac uacatione <lb/>
            compenses. nec hoc ideo dicimus, quo te retrahamus a tuis; immo id <lb/>
            agimus, ut ibi discas ibique mediteris qualem tuis te <choice><sic>praebero</sic><corr>praebere</corr></choice> debeas. 
</p>
          
</div>