<div xmlns="http://www.tei-c.org/ns/1.0" type="textpart" subtype="section" n="17">
<p>Aude igitur erumpere non tuis opibus et uiribus sed <lb/>
            fretus et nixus in Christo, quia uirga eius et baculus ipsius <lb/>
            nos consolatur et sustinet et gubernat. qui portat aegrimonias <lb/>
            nostras et infirmitates nostras suscepit, dat lasso uirtutem,<lb n="10"/>
            confortat genua debilia, ipse statuet et inmaculatam et <lb/>
            inoffensam uiam tuam; praecinget te uirtute, et perficiet <lb/>
            pedes tuos tamquam cerui, ut exultes sicut gigans <lb/>
            ad currendam uiam nec inpedire te possit trepidae carnis <lb/>
            infirmitas, qui non carne sed spiritu incedis. seruientes enim<lb n="15"/>
            Christo corporis seruitio, animi imperio magis utimur. atque <lb/>
            ideo uoluntatem nostram Christo auctore directam caro iussa <lb/>
            comitatur trahitque corpus ab animi fortitudine firmitatem et <lb/>
            ad domini habitum famulus conponit obsequium. atque ita <lb/>
            uirtus in infirmitate perficitur, dum anima consensu <lb n="20"/>
            carnis edomitae deo seruiens per infirmitatis ministerium inplet <lb/>
            officia uirtutis. 
</p>
          
</div>