<div xmlns="http://www.tei-c.org/ns/1.0" type="textpart" subtype="section" n="4">
<p>Adhuc audeo dicere in utroque uestrum diuisa Iohannis <lb/>
            et domini forma consistit, Iohannis in deserto clamantis et <lb/>
            domini in templo docentis. et unus uestrum in seruitutem <lb/>
            ministerii uocatus est, alter in monachi libertatem. sed uterque <lb/>
            in unum dei regnum et gloriam conuocati et ambo liberi, <lb n="5"/>
            quia ambo sub gratia, et ambo serui, quia ambo sub lege <lb/>
            fidei. ambo liberi peccato et ambo serui iustitiae et ambo in <lb/>
            ieiuniis domino diem sapitis et ambo in epulis sinceritatis <lb/>
            domino gratias agitis, qui dat escam omni carni et dat <lb/>
            escam uiuam esurientibus ueram uitam. unus uestrum audiuit, <lb n="10"/>
            ut dicat: introibo ad altare dei, ad deum qui laetificat <lb/>
            iuuentutem meam; et alter ab eodem propheta didicit <lb/>
            dicere: singulariter sum ego, donec transeam. 
</p>
          
</div>