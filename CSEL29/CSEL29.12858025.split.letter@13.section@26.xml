<div xmlns="http://www.tei-c.org/ns/1.0" type="textpart" subtype="section" n="26">
<p>Haec igitur testimonia, haec documenta, hanc lucem <lb/>
            fidei habentes, qua occasione poterimus de resurrectione dubitare, <lb/>
            quam et de uerbo dei audiuimus et apostolorum oculis <lb/>
            uidimus manibusque palpauimus? quique ita per Christum deo <lb/>
            uincti et insiti sumus, ut dei arrabonem teneamus in terra<lb n="5"/>
            nostra spiritum sanctum, quem dedit nobis, et nostri pignus <lb/>
            habeamus in deo carnem Christi, quia interuallum istud inmensum, <lb/>
            quo a diuinis mortalia disparantur, medio et inter <lb/>
            utraque communi interuentu suo uelut quodam, ut sic <choice><sic>diaerim</sic><corr>dixerim</corr></choice>, <lb/>
            ponte continuat, ut eius tramite terrena caelestibus conserantur,<lb n="10"/>
            cum hoc corruptibile nostrum incorruptio superna <lb/>
            perfuderit et mortale nostrum, ut scriptum est, inmortalitas <lb/>
            hauserit mortemque deuictam uictrix in Christo et a Christo <lb/>
            nobis uita sorbuerit. quod ut adsequamur, non de ueritate <lb/>
            tanti boni, sed de nostri captu meriti dubitare possumus. sed<lb n="15"/>
            agamus quae Christus iussit, ut adipiscamur quae Christus <lb/>
            spopondit. ueritas illius nobis adest, illi fides nostra non desit. <lb/>
            omnibus uita, omnibus uia, omnibus ianua est. nemini claudit <lb/>
            sua regna, quibus et uim permittit inferri. 
</p>
          
</div>