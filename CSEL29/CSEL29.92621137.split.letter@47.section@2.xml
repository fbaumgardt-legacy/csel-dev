<div xmlns="http://www.tei-c.org/ns/1.0" type="textpart" subtype="section" n="2">
<p>Sane inportunitate, qua ostium tuum uel media nocte <lb n="15"/>
            pulsare consueui, numquam repulsae metu ad uerecundiam et <lb/>
            modum postulandi coactus, nunc hoc circa me negotii tibi <lb/>
            trado, ut benedictiones duodecim patriarcharum, cuius iam <lb/>
            principium mihi exposita circa personam Iudae prophetia triplici, <lb/>
            ut iussum est, interpretatione conscriptis paginis edidisti, <lb n="20"/>
            per reliquos eius filios distributam digneris exponere, ut ipse <lb/>
            per te fiam conscius ueritatis et magnae gratiae ac laudis <lb/>
            auctorem habeam, si his, qui de me supra me propter operis <lb/>
            necessarii gratiam sentientes consulendum me putarunt, diuina <lb/>
            potius et tuo spiritu quam de meo sensu inepta respondeam. <lb n="25"/>
            gratia dei tecum, ut est, in aeternum maneat, frater in Christo <lb/>
            unanime. 
</p>
          

</div>