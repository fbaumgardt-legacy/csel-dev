<div xmlns="http://www.tei-c.org/ns/1.0" type="textpart" subtype="section" n="18">
<p>Tibi igitur, frater in Christo unanime, cui sub hac poena <lb/>
            metus et cum illa sede communitas, cuius os benedictione <lb n="5"/>
            plenum est, cuius diuitiae ubera pauperum sunt, cuius domus <lb/>
            Christi est, qui non iacere mendicum ante ianuam tuam epulante <lb/>
            te sustines, sed contra tectis tuis laetus inducis aut <lb/>
            tecum epulaturum aut etiam ieiunante te saturandum, tibi <lb/>
            felix a peccatis egestas et beatae in uirtutibus opes sunt. tu <lb n="10"/>
            et inter illos pauperes iure numeraberis, quorum est regnum <lb/>
            caelorum, et inter illos diuites, quorum possessio ciuitas firma <lb/>
            est, quia spiritu dei diues es et tuo pauper. tales enim diuites <lb/>
            cum pauperibus suis diligit deus et sacris litteris celebrat <lb/>
            paginarumque perennium auctoritate nobilitat. <lb n="15"/>
            
</p>
          
</div>