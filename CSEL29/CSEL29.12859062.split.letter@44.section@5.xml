<div xmlns="http://www.tei-c.org/ns/1.0" type="textpart" subtype="section" n="5">
<p>Adiciat dominus super uos et filios <choice><sic>nestros</sic><corr>uestros</corr></choice>. <lb/>
            misericordia enim domini promerita parentibus suscitabit, <lb/>
            ut scriptum est, filios eorum, et locupletabuntur in<lb n="5"/>
            bonis domini. spero autem, quod sicut uxor tua in lateribus <lb/>
            domus tuae sicut uitis abundans est fructibus tibi <lb/>
            pietatis exuberans, ut cadant a latere tuo mille et decem <lb/>
            milia a dextris tuis, ita et filii tui mensam domini tecum <lb/>
            sicut nouellae oliuarum circumsistere merebuntur, quos nunc<lb n="10"/>
            arbitror diuinae sapientiae, bonae conuersationis uestrae escis <lb/>
            ut pullos aquilarum cibari, ut depopulatas praeda parentum <lb/>
            carnes id est carnales inimicitias, quae <choice><sic>adnersantur</sic><corr>aduersantur</corr></choice> spiritui, <lb/>
            iam nunc edere discant et spiritali uoracitate consumere et in <lb/>
            superna <choice><sic>nirtntum</sic><corr>uirtutum</corr></choice> confirmatis alarum remigiis euolare. educentur<lb n="15"/>
            sicut filii prophetarum, qui <choice><sic>tumnltuosam</sic><corr>tumultuosam</corr></choice> ciuitatis habitationem <lb/>
            ad conponendam pace silentii animam declinantes iuxta <lb/>
            Iordanis alueum sibi habitacula secreta metati sunt. consecrentur <lb/>
            sicut filii Aaron, non tamen illi qui ignem alienum <lb/>
            domino accendentes exusti sunt igne diuino, quo ipsi carebant,<lb n="20"/>
            sed ut Eleazar et Ithamar merito perpetui successores <lb/>
            dignitatis paternae, quia non degeneres sanctitatis heredes. 
</p>
          
</div>