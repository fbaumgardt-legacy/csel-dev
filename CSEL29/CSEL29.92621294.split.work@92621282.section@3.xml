<div xmlns="http://www.tei-c.org/ns/1.0" type="textpart" subtype="section" n="3">
<p>Atque interim, licet superfluo de praesumpta fidei confirmatione <lb/>
            sollicitus, quoniam necdum erat ex aqua et spiritu <lb n="10"/>
            sancto renatus, per fidos internuntios a catholicae religionis <lb/>
            antistite donum baptismatis postulauit. sed ille uel temporis <lb/>
            angustiis impeditus uel iuuenili aetate diffidens ardentia uota <lb/>
            distulit ac fideliter indicauit, quod plenam consummationem <lb/>
            etiam huius muneris daret prompta pro Christo cruoris effusio. <lb n="15"/>
            et haec quidem cunctatio sacerdotis diuino, ut aestimare promptum <lb/>
            est, nutu atque iudicio prouocata dispositaque est, ut circa <lb/>
            eius sollemnem consecrationem officia humana cessarent, cui <lb/>
            unius baptismatis duplex gratia ex utroque scilicet Christi <lb/>
            latere et aqua et sanguis parabatur. <lb n="20"/>
            
</p>
          
</div>