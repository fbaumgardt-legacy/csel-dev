<div xmlns="http://www.tei-c.org/ns/1.0" type="textpart" subtype="section" n="3">
<p><sic>Benedi√ßtus</sic>, quem in hoc munus elegisti et adsumpsisti, <lb/>
            quo deum feneras, quia etsi peccatores nos uera <lb/>
            conscientiae nostrae professione, tamen tuae simplicitatis <choice><sic>opimone</sic><corr>opinione</corr></choice> <lb/>
            falsa putans, ut ais, sanctos non iam hominis sed Christi <lb/>
            caritate nos diligis, et idcirco mercedem prophetae accipies,<lb n="5"/>
            quia propter nomen Christi prophetarum honore accipis <lb/>
            etiam non prophetas. nobis uero similis gratia non debetur <lb/>
            huius officii, quo fratrem Victorem in nomine dei tuaque persona <lb/>
            ad nos uenientem intima affectione et magna gratulatione <lb/>
            suscepimus. id enim tantum fecimus inutiles serui,<lb n="10"/>
            quod facere debuimus, quoniam perspicua ueritas cogebat <lb/>
            nos ouem puram in eo suscipere atque uenerari, quem non <lb/>
            solum ouem pellis, uerum spiritus mansuetudinis et expressa <lb/>
            in uerbo eius atque silentio Christi modestia reuelabat. uere <lb/>
            recognouimus in eo sanctorum formulam beatorum Martini et<lb n="15"/>
            Clari, quem proximo interuallo inlustris magistri sequacem te <lb/>
            auctore cognouimus. horum se unius in regeneratione esse progeniem, <lb/>
            alterius in uia comitem fuisse filius pacis Victor <lb/>
            adseruit. homo uere, ut scripsisti, dei, humilis corde, non <lb/>
            humilis gratia, uas misericordiae et mansio altissimi, quem<lb n="20"/>
            recipit et oblectat placido animae trementis hospitio, is nobis <lb/>
            benedictiones praeter illas, quas a uobis geminas in litteras <lb/>
            et palliis adferebat, plures addidit de opibus mentis suae, non <lb/>
            solum contubernio spiritali gratissimus nobis, sed et corporeo <lb/>
            famulatu sedulus. audeo enim rem oneris nostri fateri, dum <lb n="25"/>
            tibi nihil de eius bonis taceam, quae gaudium tuum esse <lb/>
            certo scio, quoniam portio tua est bonum familiaris tui. 
</p>
          
</div>