<div xmlns="http://www.tei-c.org/ns/1.0" type="textpart" subtype="section" n="11">
<p>Non haec tamen tantum causa pueros nostros morata <lb/>
            est. nam Vigilantius quoque noster in Campania et antequam <lb/>
            ad nos perueniret et posteaquam peruenit, ui febrium laborauit<lb n="5"/>
            et aegritudini nostrae, quia et ipse sociale membrum erat, <lb/>
            socio labore conpassus est. denique ille catechumenus, qui <lb/>
            necdum nostri corporis erat membrum, uulnera nostra non <lb/>
            sensit et sanus fuit atque expers languorum nostrorum, quia <lb/>
            non suae conpaginis dolorem caro adhuc aliena sentire non<lb n="10"/>
            poterat. ergo ut coepit Vigilantius noster progredi posse, tum <lb/>
            demum censui scripta esse reddenda. fatemur enim ambos <lb/>
            multo ante properasse, sed cum ante uirium receptionem temere <lb/>
            festinaret qui non poterat, inpie qui ualebat, ambos <lb/>
            quia non poteramus uolentes consilio, retinuimus inuitos silentio. <lb n="15"/>
            
</p>
          
</div>