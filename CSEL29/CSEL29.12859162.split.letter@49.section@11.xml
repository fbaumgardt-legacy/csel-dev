<div xmlns="http://www.tei-c.org/ns/1.0" type="textpart" subtype="section" n="11">
<p>Nauis uero illius turba felicior, quae apostolo condonata <lb/>
            est, non suis quidem meritis; nam et ipsi naufragium meruerunt <lb/>
            qui contempto apostoli consilio nauigarant. sed non minus <lb/>
            et hoc possumus in diuinis operibus nauigio gloriari, cuius <lb/>
            uiris quamquam defuerit similis aduocatus, tamen ipsi in unico <lb n="5"/>
            nauta ipse apostoli deus adfuit gubernator, et quo pro unius <lb/>
            innocentis salute meruit liberari, quod illa, quae uas electionis <lb/>
            in uinculis prima susceperat, ob apostoli contemptum et captiuitatem <lb/>
            carceris crimine damnata non meruit. illa uero nauis <lb/>
            cohors mihi uidetur et propter gratiae mysterium liberata, ut <lb n="10"/>
            de naufragio nauis addictae nudi euaderent, scilicet ut eos a <lb/>
            prioris nauis id est ab Adae carnis peccato liberatos et ipsis <lb/>
            per quos euaserant fluctibus expiatos atque omnium quas in <lb/>
            mare abiecerant id est saecularium sarcinarum leues et undis <lb/>
            quasi peccatis graui et madida ueteris hominis ueste nudatos <lb n="15"/>
            integra et solida nauis acciperet, quae plenam fidei ecclesiae <lb/>
            exhibens formam tutos in portum Romamque peruexit. in quibus <lb/>
            similiter mystica argumenta formantur. nam mutata nauis <lb/>
            nouata in Christo uita est, et portus salutis ecclesiae teste <lb/>
            Graecia nomen est Romane uirtutis. benedicamus ergo deum <lb n="20"/>
            et exultemus in deo nostro, qui in altis habitat et <lb/>
            humilia respicit, cui non in uiribus equi neque (in) <lb/>
            tabernaculis uiri, sed in humilibus et timentibus eum <lb/>
            bene placitum est, et qui, ut in isto etiam sene ostendit, <lb/>
            sanat omnes contritos corde et adligat contritiones <lb n="25"/>
            eorum. 
</p>
          
</div>