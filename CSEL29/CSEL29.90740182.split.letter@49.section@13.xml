<div xmlns="http://www.tei-c.org/ns/1.0" type="textpart" subtype="section" n="13">
<p>Quaeras forsitan, quibus hic meritis uetus nauita semper <lb/>
            in tenebris ignorantiae demoratus et tam ab operibus <lb/>
            iustitiae quam a scientia ueritatis alienus obtinuisse uideatur, <lb/>
            quod paucissimis fere operariis, quamquam (a) custodia matutina <lb/>
            usque in noctem totius diei pondus et aestum sustinuerint, <lb n="5"/>
            facile conceditur. respondebit tibi apostolus profecto, <lb/>
            quia sine paenitentia sunt gratiae et donationes dei <lb/>
            et quia non ex operibus iustificabitur omnis caro. <lb/>
            tempus est gratiae, et fides ad iustitiam deputatur, quia de <lb/>
            lapidibus filii Abraham cotidie suscitantur. nunc enim tempus <lb n="10"/>
            acceptum, nunc dies salutis, quo pacis et laudis <lb/>
            hostias immolamus, et sacrificium deo spiritus contribulatus <lb/>
            est, et in homine templum dei et in corde credenti <lb/>
            salutaria et in defaecatis pectoribus sancta sanctorum. quare <lb/>
            qui contribulatum et humiliatum non spernit ipse <lb n="15"/>
            nostrum senem placitam sibi naturalibus bonis hostiam in <lb/>
            odorem suauitatis accepit. nam ingenita simplicitate tam purus <lb/>
            animi semper fuisse perhibetur, ut peccare <choice n="0.2"><sic n="1">nescient</sic><corr n="4">nescierit</corr></choice>. iam in <lb/>
            extremae aetatis senecta puer corpore et malitia paruulus non <lb/>
            solum gratiae sed et mentis infantiam gerit. nuper enim, ut <lb n="20"/>
            supra dixi, renatus in Christo et domino dedicatus est, per <lb/>
            quem (fluctus) uitae, per quem aquas mortis euasit. 
</p>
          
</div>