<div xmlns="http://www.tei-c.org/ns/1.0" type="textpart" subtype="section" n="4">
<p>Tu igitur qui laboras, ut scribis, rationem pro meo ac <lb/>
            tuo facto reddere, quid facies, si non persuaseris hominibus <lb/>
            non ad aedificationem suam, sed ad destructionem tuam tecum<lb n="5"/>
            de opere dei disputantibus? iam erubesces iamque pallebis, ut <lb/>
            causae peioris adsertor, et motus gradu titubabis in uia domini <lb/>
            et caelo in terram relaberis, si quae aedificasti destruis. multum <lb/>
            interest, quinam isti sint quibus ratio reddenda sit. si discendi <lb/>
            studio uenit et ignorantiam <choice><sic>conStetur</sic><corr>confitetur</corr></choice>, sparge in eum<lb n="10"/>
            semen fidei et praeceptum pande diuinum. si capit uerbum, <lb/>
            lucratus es ecclesiae fratrem et ouem Christo. si uero <lb/>
            non erit purum boni seminis germen et a nocturno patris familias <lb/>
            caelestis inimico zizania interserente frumentis nocens gramen <lb/>
            et infelix seges a frugibus bonis messis tempore segreganda<lb n="15"/>
            nec horreis debita sed caminis, pabulo ignis aeterni arsura <lb/>
            materies, suis interim crescit incendiis, refuge et repelle conloquio <lb/>
            tuo atque conspectu, ut si tua fide sanari non potest, <lb/>
            te sua infidelitate non uulneret. 
</p>
          
</div>