<div xmlns="http://www.tei-c.org/ns/1.0" type="textpart" subtype="section" n="8">
<p>Neque enim debemus ad multitudinis exempla respicere, quae <lb/>
            nullam morum disciplinam sequens, nullum uiuendi tenens ordinem<lb n="5"/>
            non tam ratione ducitur quam quodam impetu fertur. nec imitandi <lb/>
            nobis illi sunt, qui sub Christiano nomine gentilem uitam agunt et <lb/>
            aliud professione, aliud conuersatione testantur atque, ut apostolus ait, <lb/>
            deum confitentur se nosse, factis autem negant. inter Christianum <lb/>
            enim atque gentilem cum fides tum debet etiam uita distinguere<lb n="10"/>
            et diuersam religionem per diuersa opera monstrare. noli, <lb/>
            ait apostolus, iugum ducere cum infidelibus. quae enim participatio <lb/>
            iustitiae cum iniquitate? aut quae societas luci <lb/>
            ad tenebras? quae autem conuentio Christi ad Belial? aut <lb/>
            quae pars fideli cum infidele? qui autem consensus templo<lb n="15"/>
            dei cum idolis. 
</p>
          
</div>