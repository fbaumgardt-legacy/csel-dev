<div xmlns="http://www.tei-c.org/ns/1.0" type="textpart" subtype="section" n="1">
<p>Vel breues nobis ab unanimitate tua litterae magno refrigerio <lb/>
            sunt, sicuti in paenuria pluuiarum ager sitiens rore <lb n="10"/>
            recreatur, unde refectos nos quamuis breui epistula tua, attamen <lb/>
            tua, per puerum communium filiorum fatemur, sed tamen <lb/>
            rursus adfectos, quia etiam nunc uos in aestu sollicitudinis <lb/>
            et incerto morarum Romam pati indicastis. det nobis dominus <lb/>
            a domino laetificari quam primum de actu uestro, ut <lb n="15"/>
            sicut anxiis conpatimur, ita congaudeamus hilaratis et incipiamus <lb/>
            tamen sperare fructum praesentiae uestrae, si uos certi <lb/>
            esse de uestra sententia uel domini circa uos placito coeperitis. 
</p>
          
</div>