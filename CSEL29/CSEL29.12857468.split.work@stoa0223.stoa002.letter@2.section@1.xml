<div xmlns="http://www.tei-c.org/ns/1.0" type="textpart" subtype="section" n="1">
<p>Post tempus accepimus litteras dilectionis uestrae, sed quo<lb n="5"/>
            diutius desideratae, hoc auidius a nobis susceptae sunt; nam <lb/>
            et aqua frigida sitienti dulcior et nuntius bonus de terra <lb/>
            longinqua iucundior est, ita et sermonis uestri suauitas inpinguauit <lb/>
            ossa nostra et animam esurientem satiauit bonis. <lb/>
            quid nos talibus dignum reddimus eloquiis ingenio tenues, corde<lb n="10"/>
            crassi, ore ieiuni et, sicut scriptum est, uentres pigri? uerum <lb/>
            etsi omnibus rebus inferiores, tamen caritas sola nos uobis <lb/>
            praestat aequales. dilectioni enim quam in nos habetis pari <lb/>
            mente certamus, quae quidem uisceribus nostris insita et adfixa <lb/>
            praecordiis et animae ipsi permixta est spiritu domini,<lb n="15"/>
            qui habitare facit unius moris in domo, qui innumera <lb/>
            credentium milia uno corde conectit, quia unus omnia in <lb/>
            omnibus adinpletur. 
</p>
          
</div>