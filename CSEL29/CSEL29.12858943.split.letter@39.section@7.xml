<div xmlns="http://www.tei-c.org/ns/1.0" type="textpart" subtype="section" n="7">
<p>Ergo in eruca et locusta et brucho et rubigine nostrarum <lb/>
            adfectionum intellegendae sunt passiones, quarum aliae <lb/>
            breuiter in corde haereant, aliae paulatim crescant et, si abiectae <lb/>
            non fuerint, usque ad medullas perueniant et omnem <lb/>
            sucum ebibant animae. uide enim quae taliter ista sibi <choice><sic>congrnant</sic><corr>congruant</corr></choice> <lb n="5"/>
            in cordibus nostris monstra uitiorum, qualia in frugibus <lb/>
            accidunt uitia monstrorum. nam uerbi gratia, si quid uetitum <lb/>
            concupiscam et mox abiciam cogitationem, eruca est in <lb/>
            folio sedens atque decussa; si abiecero quidem, sed rursus redierit <lb/>
            cogitatio et coeperit abici et redire crebrescat, locusta <lb n="10"/>
            est auolans et reuertens. quod si coeperit inmorari et maius <lb/>
            habuerit spatium in comedendo quam auolando, bruchus dicitur. <lb/>
            quod si ipse bruchus qui non satis auolat, sed magis <lb/>
            sedet, non fuerit abiectus, in rubiginem uertitur, quae iam <lb/>
            penitus inhaerescens ut de stipula sic de anima numquam <lb n="15"/>
            aut difficile expellitur. 
</p>
          
</div>