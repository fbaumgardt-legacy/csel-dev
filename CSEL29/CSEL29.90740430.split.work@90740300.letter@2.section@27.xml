<div xmlns="http://www.tei-c.org/ns/1.0" type="textpart" subtype="section" n="27">
<p>Atque ut ostendat quibus ornamentis etiam uiris iunctae <lb/>
            feminae decorari debeant, ait: quarum sit non extrinsecus capit <lb n="5"/>
            latura aut circumdatio auri aut uestimentorum cultus; sed <lb/>
            absconditus cordis est homo in incorruptibilitate quieti <lb/>
            et modesti spiritus, qui est in conspectu dei locuples. sic <lb/>
            enim aliquando et sanctae mulieres sperantes in domino ornabant <lb/>
            se subiectae propriis uiris, sicut Sara oboediebat Abrahae dominum <lb n="10"/>
            suum uocans. haec autem praecipiens non eas iubet squalere sordibus <lb/>
            et horrentibus pannorum assumentis tegi, sed immoderato cultui et <lb/>
            nimis exquisito interdicit ornatui simplicemque commendat ornatum <lb/>
            atque habitum, de quo et uas electionis ait: similiter autem et mulieres <lb/>
            in habitu ornato cum uerecundia et sobrietate ornantes <lb n="15"/>
            se, non in tortis crinibus aut auro aut margaritis <lb/>
            uel ueste pretiosa, sed, quod decet mulieres promittentes <lb/>
            castitatem, per opera bona. 
</p>
          
</div>