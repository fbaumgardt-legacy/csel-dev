<div xmlns="http://www.tei-c.org/ns/1.0" type="textpart" subtype="section" n="6">
<p>Tu ergo, qui rationem quaeris reddere hominibus et his <lb n="10"/>
            infidelibus, uide quid desideres; gratiam sine dubio hominum <lb/>
            id est mundi, cui placere non potes, nisi Christo malueris displicere. <lb/>
            si enim, inquit, hominibus placerem, Christi seruus <lb/>
            non essem. displiceamus ergo his et gratulemur isdem nos <lb/>
            displicere, quibus et deus displicet. non enim nostrum, ut scis, <lb n="15"/>
            sed domini Iesu Christi id est omnipotentis dei opus in nobis <lb/>
            lacessunt; quem in suis actibus spernunt, in nostris operibus <lb/>
            oderunt, sero dicturi: domine, quando te uidimus nudum, <lb/>
            et non uestiuimus? esurientem, et non cibauimus? infirmum, <lb/>
             et non uisitauimus? et tunc audituri: ite in <lb n="20"/>
            ignem aeternum, quem praeparauit deus patri uestro <lb/>
            et angelis eius, quoniam quae indigentibus non faciunt <lb/>
            Christo negant, qui cum diues esset, pauper factus est, <lb/>
            ut nos sua paupertate ditaret. 
</p>
          
</div>