<div xmlns="http://www.tei-c.org/ns/1.0" type="textpart" subtype="section" n="85"><p>et certe barbari elatione  <lb/>
            tumidi uictoria superbi diuitiarum ac deliciarum affluentia <lb/>
            dissoluti, qui profecto etiamsi continentissimi et castigatissimi <lb/>
            semper fuissent, mutari tamen tanta rerum obsecundantium <lb/>
            felicitate potuerunt, ingressi scilicet, ut in diuinis litteris <lb n="20"/>
            scriptum est, terram lacte ac melle manantem fecundam, <lb/>
            opulentissimam omnium deliciarum copiis quasi ebriam: in <lb/>
            qua utique minime mirum fuerat si luxuriasset gens barbara, <lb/>
            ubi similis quodammodo luxurianti erat ipsa natura.</p></div>