<div xmlns="http://www.tei-c.org/ns/1.0" type="textpart" subtype="section" n="40"><p>uidete quanta sit inutroque <lb/>
            hoc dei sermone diuersitas. laico dixit si uis, uende quae <lb/>
            possides, ministro autem nolo possideas. sed et hoc <lb/>
            parum existimauit, ut possessionem ei substantiae amplioris<lb n="5"/>
            auferret, nisi etiam peram ipsam acturo iter longum apostolo <lb/>
            sustulisset et unius eum tunicae singularitate multasset. et <lb/>
            quid postea? nec hoc satis est. nudis quoque insuper seruos <lb/>
            suos lustrare pedibus orbem terrarum iubet et calciamenta  <lb/>
            plantis gelu rigentibus tulit.</p></div>