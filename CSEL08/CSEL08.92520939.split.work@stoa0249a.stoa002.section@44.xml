<div xmlns="http://www.tei-c.org/ns/1.0" type="textpart" subtype="section" n="44"><p>graue et luctuosum est quod  <lb/>
            dicturus sum: ipsa ecclesia, quae in omnibus esse debet <sic>placatrix</sic> <lb/>
            dei, quid est aliud quam exacerbatrix dei ? aut praeter <lb n="10"/>
            paucissimos quosdam, qui mala fugiunt, quid est aliud paene <lb/>
            omnis coetus Christianorum quam sentina uitiorum? quotum <lb/>
            enim quemque inuenias in ecclesia non aut ebriosum aut belluonem <lb/>
            aut adulterum aut fornicatorem aut raptorem aut <lb/>
            ganeonem aut latronem aut homicidam? et quod his omnibus <lb n="15"/>
            peius est, prope haec cuncta sine fine.</p></div>