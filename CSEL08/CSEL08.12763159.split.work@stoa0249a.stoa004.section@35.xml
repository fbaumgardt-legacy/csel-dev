<div xmlns="http://www.tei-c.org/ns/1.0" type="textpart" subtype="section" n="35"><p> <lb/>
            plena itaque lucerna opus est, ut lumen possit esse diuturnum. <lb/>
            nam si in lychnis ipsis, quibus ad breue tempus utuntur <lb/>
            homines, languescit <choice><sic>htmen</sic><corr>lumen</corr></choice> ac deficit, nisi oleum large fuerit <lb/>
            infusum, quanta tibi, quaecumque illa es, quanta tibi olei<lb n="15"/>
            abundantia opus est, ut lucerna tua luceat in aeternum? <lb/>
            nemini itaque ad uitam perennem sat est, si putet se habere <lb/>
            quod non habet; stultae enim praesumptiones perditionis <lb/>
            causae sunt non salutis: nam qui se, inquit apostolus, <lb/>
            existimat esse aliquid, cum nihil sit, se ipsum <lb n="20"/>
            seducit.</p></div>