<div xmlns="http://www.tei-c.org/ns/1.0" type="textpart" subtype="section" n="7"><p> <lb/>
            primum igitur ab ns, qui hoc ita esse uel dolent uel accusant, <lb/>
            illud requiro, de sanctis hoc, id est de ueris ac fidelibus <lb/>
            Christianis, an de falsis et inpostoribus doleant. si de falsis,<lb n="5"/>
            superfluus dolor, qui malos doleat non beatos esse, cum utique <lb/>
            quicumque mali sunt successu rerum deteriores fiant, gaudentes <lb/>
            sibi nequitiae studium bene cedere, et ideo uel ob hoc ipsum <lb/>
            miserrimi esse debeant, ut mali esse desistant, uindicantes <lb/>
            improbissimis quaestibus nomen religionis et praeferentes ad<lb n="10"/>
            sordidissimas negotiationes titulum sanctitatis: quorum scilicet <lb/>
            nequitiis si miseriae comparentur, minus sunt miseri quam <lb/>
            merentur, quia in quibuslibet miseriis constituti non sunt tamen  <lb/>
            tam miseri quam sunt mali.</p></div>