<div xmlns="http://www.tei-c.org/ns/1.0" type="textpart" subtype="section" n="19"><p>ratione an exemplis an testimoniis <lb/>
            ? si ratione, quia tam expers humanae intellegentiae est <lb/>
            et huius ipsius de qua loquimur ueritatis alienus, qui non <lb/>
            agnoscat ac uideat pulcherrimum mundi opus et inaestimabilem <lb n="15"/>
            supernarum infernarumque rerum magnificentiam ab eodem <lb/>
            regi a quo creata sit, quemque elementorum fabricatorem <lb/>
            eundem etiam gubernatorem fore; qui cuncta scilicet qua <lb/>
            potestate ac maiestate condiderit, eadem etiam prouidentia ac <lb/>
            ratione moderetur, praesertim cum etiam in his quae humano <lb n="20"/>
            actu administrantur nihil penitus sine ratione consistat, omniaque <lb/>
            ita a prouidentia incolumitatem quasi corpus ab anima <lb/>
            uitam trahant; ideoque in hoc mundo non solum imperia et <lb/>
            prouincias neque rem ciuilem ac militarem, sed etiam minora <lb/>
            officia et priuatas domos, pecudes denique ipsas et minutissima <lb n="25"/>
            quaeque domesticarum animantium genera non nisi humana <lb/>
            ordinatione atque consilio quasi quadam manu et gubernaculo <lb/>
            contineri. et haec omnia sine dubio uoluntate ac iudicio <lb/>
            summi dei:</p></div>