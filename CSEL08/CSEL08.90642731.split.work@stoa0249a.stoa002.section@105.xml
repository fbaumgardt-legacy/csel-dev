<div xmlns="http://www.tei-c.org/ns/1.0" type="textpart" subtype="section" n="105"><p>conferantur enim cum his, quae ille constituit, <lb/>
            illa quae statuerunt hi, quos dominari Africae deus <lb/>
            iussit. statuit ille ut nullus penitus suam haberet uxorem,<lb n="5"/>
            isti ut nullus penitus non suam; ille ut omnis femina <choice><sic>uiria</sic><corr>uiris</corr></choice> <lb/>
            omnibus subiaceret, isti ut nulla femina alium quam uirum <lb/>
            suum nosset; ille generationem mixtam atque confusam, isti <lb/>
            puram et ordinatam; ille omnes domos scortari uoluit, isti <lb/>
            nullam; ille in cunctis habitaculis lupanaria aedificare conatus <lb n="10"/>
            est, isti etiam e ciuitatibus sustulerunt; ille prostare uoluit  <lb/>
            omnes uirgines, isti castas fecere meretrices.</p></div>