<div xmlns="http://www.tei-c.org/ns/1.0" type="textpart" subtype="section" n="25"><p>quae uultis, inquit saluator, ut faciant <lb/>
            uobis homines, eadem et uos facite illis similiter. <lb/>
            huius sententiae partem tam bene nouimus, ut numquam praetereamus, <lb/>
            partem sic praetermittimus, quasi penitus nesciamus.<lb n="15"/>
            nam quid ab aliis praestari nobis uelimus optime nouimus, <lb/>
            quid autem ipsi aliis debeamus praestare nescimus. atque <lb/>
            utinam nesciremus! minor esset ignorantiae reatus secundum. <lb/>
            illud: qui nescit uoluntatem domini sui, uapulabit <lb/>
            paucis: qui autem scit et non facit eam, uapulabit<lb n="20"/>
            multis. nunc autem hoc maior offensa est, quod partem <lb/>
            sententiae sacrae pro commodorum nostrorum utilitate diligimus, <lb/>
            partem pro dei iniuria praeterimus.</p></div>