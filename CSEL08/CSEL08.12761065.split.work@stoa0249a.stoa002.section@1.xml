<div xmlns="http://www.tei-c.org/ns/1.0" type="textpart" subtype="section" n="1"><p>I. Bene habet: iacta sunt fundamenta operis pia molitione  <lb/>
            coepti et diuini officii amore suscepti: et ideo non sunt solubili <lb/>
            luto posita nec temporali lapide constructa sed sacrarum <lb/>
            expensarum confectione ualida et diuini magisterii arte firmata: <lb n="5"/>
            quae, ut ipse in euangelio deus dicit, nec uentis possint <lb/>
            furentibus concuti nec adluuione fluminum subrui nec pluuiarum <lb/>
            infusione dissolui. cum enim opus hoc manus quodammodo <lb/>
            diuinorum uoluminum instruxerit et caelestium scripturarum <lb/>
            compago solidarit, necesse est tam firma haec per dominum <lb n="10"/>
            Iesum Christum esse quae facta sunt, quam firma illa sunt <lb/>
            quae <choice n="0.15"><sic n="91">fecerant</sic><corr n="486">fecerunt</corr></choice>. aedificium itaque hoc naturam status sui de <lb/>
            stirpe sumit et labefactari saluis auctoribus suis non potest. <lb/>
            sicut enim in terrenis aedificiis deicere parietes nullus potest, <lb/>
            nisi lapides et caementa deiecerit, sic aedificium quod construximus <lb n="15"/>
            dissoluere nullus ualet, nisi id, unde structum est <lb/>
            et consummatum, ante dissoluerit: quod quia labefactari utique <lb/>
            nequaquam potest, recte etiam a nobis incolumitas aedificii <lb/>
            praesumitur, cuius status subsidiis immortalibus continetur. <lb/>
</p></div>