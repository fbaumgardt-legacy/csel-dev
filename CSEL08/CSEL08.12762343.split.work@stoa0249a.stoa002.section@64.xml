<div xmlns="http://www.tei-c.org/ns/1.0" type="textpart" subtype="section" n="64"><p>Gothorum gens perfida <lb/>
            sed pudica est, Alanorum impudica sed minus perfida, Franci <lb/>
            mendaces sed hospitales, Saxones crudelitate <sic>efferi</sic> sed castitate <lb/>
            mirandi: omnes denique gentes habent sicut peculiaria mala <lb/>
            ita etiam quaedam bona. in Afris paene omnibus nescio quid <lb n="15"/>
            non malum. si accusanda est inhumanitas inhumani sunt, si <lb/>
            ebrietas ebriosi, si falsitas fallacissimi, si dolus fraudulentissimi, <lb/>
            si cupiditas cupidissimi, si perfidia perfidissimi. impuritas <lb/>
            eorum atque blasphemia his omnibus admiscenda non sunt, <lb/>
            quia illis quae supra diximus malis aliarum gentium uitia,<lb n="20"/>
            his autem etiam sua ipsa uicerunt. 
</p>
          </div>