<div xmlns="http://www.tei-c.org/ns/1.0" type="textpart" subtype="section" n="11"><p>error enim dolore dignus est inpietas execratione:<lb n="5"/>
            ad fletum trahimur infelicitate ad iracundiam infidelitate. <lb/>
            in una re est quo pro hominum insipientia lugeamus <lb/>
            in alia quo pro dei amore moueamur, ullum omnino hominum <lb/>
            inueniri aut esse posse, qui decurso infelicis uitae istius breui <lb/>
            spatio, in ipsa extremitate iam pendens, iturus ilico ad tribunal<lb n="10"/>
            dei, quicquam aliud cogitet praeter finem suum, quicquam <lb/>
            aliud praeter exitum suum, quicquam aliud praeter periculum <lb/>
            suum, et neglecta spe sua atque anima, cui opitulari aliquatenus <lb/>
            uel in ultimis suis omni studio omni nisu omni re ac <lb/>
            substantia sua debeat, hoc solum cogitet hoc solum animo suo<lb n="15"/>
            <choice><sic>noluat</sic><corr>uoluat</corr></choice>, quam laute heres suus res suas comedat! 
</p>
          </div>