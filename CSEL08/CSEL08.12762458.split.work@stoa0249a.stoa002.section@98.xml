<div xmlns="http://www.tei-c.org/ns/1.0" type="textpart" subtype="section" n="98"><p>in quo quidem non id tantummodo  <lb/>
            prouisum est, ut uiros feminae haberent, quae sine uiris esse <lb/>
            non possent, sed etiam ut per conseruatores domesticos saluae <lb/>
            essent, quae se ipsas seruare nescirent, et adhaerente eis iugiter <lb n="20"/>
            gubernaculo maritali, etiamsi ad improbum eas facinus <lb/>
            consuetudo ante actae impuritatis inliceret, coniugalis tamen <lb/>
            custodia ab improbitate prohiberet.</p></div>