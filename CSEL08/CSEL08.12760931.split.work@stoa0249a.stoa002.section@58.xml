<div xmlns="http://www.tei-c.org/ns/1.0" type="textpart" subtype="section" n="58"><p>cum omnis ergo <lb/>
            tunc populi multitudo peccauerit, cur non est in omnibus uindicatum? <lb/>
            praesertim cum ex illa quam supra dixi seditione <lb/>
            Core nullus euaserit. cur ibi cunctum peccantium coetum interfici <lb n="15"/>
            deus uoluit, hic tantummodo portionem? scilicet quia <lb/>
            plenus et iustitia et misericordia dominus et pietati suae multa <lb/>
            donat per indulgentiam et seueritati per disciplinam. et ideo <lb/>
            ibi praestitit disciplinae, ut proficeret cunctorum emendationi <lb/>
            poena omnium noxiorum: hic autem misericordiae suae tribuit, <lb n="20"/>
            ne uniuersus populus deperiret.</p></div>