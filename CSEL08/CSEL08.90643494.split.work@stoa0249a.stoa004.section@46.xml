<div xmlns="http://www.tei-c.org/ns/1.0" type="textpart" subtype="section" n="46"><p>dicite mihi,  <lb/>
            quaeso, omnes religiosi, numquid est ullus hominum, qui non <lb/>
            omnia quae facit uel salutis suae uel certe utilitatis gratia <lb/>
            faciat ? nemo, opinor; omnes enim ad affectum atque appetitum <lb n="20"/>
            utilitatis suae naturae ipsius magisterio atque inpulsione <lb/>
            ducuntur. ideoque et qui militant id sibi pulchrum, et qui <lb/>
            negotiantur id sibi utile, et qui agricolantur id sibi fructuosum <lb/>
            esse existimant. et quid plura? fures quoque ipsi et latrones <lb/>
            et uenefici et sicarii et omne inprobae conuersationis genus <lb n="25"/>
            id sibi quod agit congruum putat, non quod ulli praua conueniant, <lb/>
            sed quod ille, qui prauis utitur, hoc sibi credat congruum <lb/>
            esse quod prauum.</p></div>