<div xmlns="http://www.tei-c.org/ns/1.0" type="textpart" subtype="section" n="25"><p>et putamus nos ante  <lb/>
            deum posse consistere, putamus posse nos <choice><sic>saluoa</sic><corr>saluos</corr></choice> esse, quando <lb/>
            omne impuritatis scelus omnis impudicitiae turpitudo a Romanis <lb/>
            admittitur et a barbaris uindicatur? hic nunc illos <lb n="15"/>
            requiro, qui meliores nos putant esse quam barbaros: dicant <lb/>
            quid horum uel paucissimi Gothi faciant, uel quid non horum <lb/>
            Romani omnes uel paene omnes? et miramur, si terrae uel <lb/>
            Aquitanorum uel nostrorum omnium a deo barbaris datae <lb/>
            sunt, cum eas, quas Romani polluerunt fornicatione, nunc <lb n="20"/>
            mundent barbari castitate? 
</p>
          </div>