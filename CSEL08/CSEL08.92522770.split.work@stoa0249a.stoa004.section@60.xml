<div xmlns="http://www.tei-c.org/ns/1.0" type="textpart" subtype="section" n="60"><p>aestima diligentissime culpas quas admisisti,  <lb/>
            aestima peccatorum diuersitates: uide quid pro mendaciis <lb/>
            debeas quid pro maledictis atque periuriis, quid pro <sic>neglegentiis</sic> <lb/>
            cogitationum quid pro inpuritate sermonum, quid pro <lb n="20"/>
            omni denique malae uoluntatis affectu. adde postremo etiam, <lb/>
            si aliqua de his intra conscientiam tuam sunt, de quibus <lb/>
            apostolus dicit, adulteria fornicationes, inpudicitiae ebrietates, <lb/>
            inmunditia deo exosa auaritia idolatriae famula, et post haec <lb/>
            aliqua forte crimina etiam de humani sanguinis effusione <lb n="25"/>
            contracta.</p></div>