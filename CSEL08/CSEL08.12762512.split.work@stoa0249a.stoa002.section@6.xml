<div xmlns="http://www.tei-c.org/ns/1.0" type="textpart" subtype="section" n="6"><p>sed non tam, inquis, iubet quam  <lb/>
            permittit. adquiescamus hoc ita esse. sed quam longe, quaeso, <lb n="20"/>
            est a iubente permittens? qui enim scit nos ista perferre et <lb/>
            prohibere potest ne perferamus probat absque dubio debere <lb/>
            perferre quaecumque patitur sustinere. unde uidemus quia <lb/>
            iudicii est sui ista permissio et sententia superna quod patimur. <lb/>
            cum enim sint omnia dicionis sacrae et nutus dei cuncta <lb n="25"/>
            moderetur, quicquid malorum cotidie poenarumque perferimus <lb/>
            censura est diuinae manus: quam utique censuram nos inardescere <lb/>
            facimus et peccatis nostris iugiter commouemus.</p></div>