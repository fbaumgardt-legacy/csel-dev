<div xmlns="http://www.tei-c.org/ns/1.0" type="textpart" subtype="section" n="25"><p>sed de his dicendum <lb/>
            amplius non est; tam stulta enim sunt et tam friuula, <lb/>
            ut cauendum sit, ne id ipsum, quod pro honore dei dicitur, <lb/>
            iniuria dei esse uideatur. tanta quippe est maiestatis sacrae <lb/>
            et tam tremenda reuerentia, ut non solum ea, quae ab illis <lb n="20"/>
            contra religionem dicuntur, horrere, sed etiam ea, quae pro <lb/>
            religione nos ipsi dicimus, cum grandi metu ac disciplina <lb/>
            dicere debeamus.</p></div>