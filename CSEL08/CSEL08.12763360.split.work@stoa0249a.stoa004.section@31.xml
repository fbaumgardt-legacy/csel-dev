<div xmlns="http://www.tei-c.org/ns/1.0" type="textpart" subtype="section" n="31"><p> VII. Quid agis, miserrima infidelitas et paganicae, ut ita <lb/>
            dixerim, inreligiositatis error? itane tantum odisti deum, ut <lb/>
            possis etiam filios tuos ob hoc tantum, quia ad deum pertinent, <lb/>
            non amare ? meliore enim condicione quidam relinquunt libertos<lb n="15"/>
            suos quam tu relinquis filios tuos. in usu siquidem cotidiano <lb/>
            est ut serui, etsi non optimae certe non inprobae seruitutis, <lb/>
            Romana a dominis libertate donentur, in qua scilicet et proprietatem <lb/>
            peculii capiunt et ius testamentarium consequuntur, <lb/>
            ita ut et uiuentes cui uolunt res suas tradant et morientes <lb n="20"/>
            donatione transcribant: nec solum hoc, sed et illa, quae in <lb/>
            seruitute positi conquisierant, ex dominorum domo tollere non <lb/>
            uetantur. tantum eis interdum gratia patronae liberalitatis <lb/>
            inpertit, ut etiam iuri suo detrahat quod libertorum dominio  <lb/>
            largiatur.</p></div>