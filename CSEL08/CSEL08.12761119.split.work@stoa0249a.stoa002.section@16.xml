<div xmlns="http://www.tei-c.org/ns/1.0" type="textpart" subtype="section" n="16"><p>IIII. Sed dura forsitan quidam putant apostolorum esse praecepta.  <lb n="15"/>
            dura plane <choice><sic>eristimanda</sic><corr>existimanda</corr></choice> sunt, si plus ab aliis officiorum <lb/>
            exigunt quam sibi sumunt. porro autem, si multo minus ceteris <lb/>
            imperarunt quam sibi, non modo non graues magistri sed <lb/>
            parentes indulgentissimi iudicandi sunt, qui onera, quae ceruicibus <lb/>
            filiorum per amoris indulgentiam detrahunt, sibi per <lb n="20"/>
            affectum religionis imponunt. quid enim unus ex ipsis ad <lb/>
            populos ecclesiasticos dicit ? filioli, inquit, mei, quos <lb/>
            iterum parturio, donec formetur Christus <sic>inuobis</sic>. <lb/>
            et rursum: imitatores, inquit, mei estote, sicut et ego <lb/>
            Christi.</p></div>