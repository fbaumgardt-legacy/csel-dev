<div xmlns="http://www.tei-c.org/ns/1.0" type="textpart" subtype="section" n="2"><p>            igitur quia in cunctis, quae iam locuti sumus, speciale  <lb n="10"/>
            Christianorum omnium bonum misericordiam ac largitatem <lb/>
            esse memorauimus, praecipuaque in eis et merita sanctorum <lb/>
            et peccatorum remedia contineri idoneis, ut reor, ac multis <lb/>
            testibus adprobauimus, non opinor a quoquam plura expectari, <lb/>
            maxime cum, si quis cupidus est plurium, ipsos adire debeat <lb n="15"/>
            libros dei, qui ita multis ac magnis testibus pleni sunt, ut <lb/>
            uniuersarum caelestium litterarum paene unum sit testimonium. <lb/>
</p></div>