<div xmlns="http://www.tei-c.org/ns/1.0" type="textpart" subtype="section" n="50"><p>.XII. Haec ergo diuites cogitent, qui redimere facultatibus  <lb/>
            suis nolunt, ne ista patiantur. diues fuit ille, de quo nunc <lb/>
            loquimur, diuites sunt et isti, ad quos nunc loquimur. unius <lb n="20"/>
            sunt nominis: caueant ne sint etiam condicionis unius. non <lb/>
            liberabunt enim filii diuites parentes reos, nec restinguet <lb/>
            flammas miseri testatoris deliciis afluentibus opulentus heres. <lb/>
            durum est ab aliquo filiis ac propinquis parum relinqui:</p></div>