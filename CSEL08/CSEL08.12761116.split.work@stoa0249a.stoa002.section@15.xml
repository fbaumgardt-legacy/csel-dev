<div xmlns="http://www.tei-c.org/ns/1.0" type="textpart" subtype="section" n="15"><p>quae  <lb/>
            non modo illos, qui uoluptates et pompas saeculi sequuntur, <lb/>
            sed ne illos quidem implere certum est, qui saeculares affectus <lb n="5"/>
            derelinquunt. nam et qui renuntiare diuitiis uidentur non sic <lb/>
            renuntiant, ut penitus renuntiasse uideantur, et qui putantur <lb/>
            crucem portare sic portant, ut plus habeant in crucis nomine <lb/>
            dignitatis quam in passione supplicii. et omnes tamen isti <lb/>
            etiamsi aliquid horum bona fide adimplerent, illud absque dubio <lb n="10"/>
            nullus efficeret, ut per uiam uitae istius sic incederet sicut <lb/>
            saluator incessit. qui se enim, inquit apostolus, dicit in <lb/>
            Christo manere, debet, quemadmodum Christus <lb/>
            ambulauit, sic et ipse ambulare. 
</p>
          </div>