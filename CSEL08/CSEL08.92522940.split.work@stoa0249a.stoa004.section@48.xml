<div xmlns="http://www.tei-c.org/ns/1.0" type="textpart" subtype="section" n="48"><p>            cogitantes quoque, inter haec horrenda et poenalissima praeclara <lb/>
            illa ac beatissima, nouos scilicet caelos et terram nouam, <lb/>
            uultum rerum omnium pulchriorem, aeternum iustitiae habitaculum, <lb/>
            recens aedificium creaturarum, aureas super rudes <lb/>
            caelos sanctorum omnium domus, aulas gemmis intermicantibus <lb n="10"/>
            expolitas et inmortalium metallorum fulgore pretiosas, <lb/>
            lucem illic septuplo inlustriorem puniceo semper splendore <lb/>
            radiantem, beatitudinem ineffabilibus bonis diuitem, laetam <lb/>
            cum incolis suis perennitatem, patriarcharum consortium, prophetarum societatem, apostolorum germanitatem, martyrum <lb n="15"/>
            dignitatem et in omnibus sanctis angelorum similitudinem, <lb/>
            opum caelestium copiam, deliciarum inmortalium afluentiam,  <lb/>
            communem cum deo uitam.</p></div>