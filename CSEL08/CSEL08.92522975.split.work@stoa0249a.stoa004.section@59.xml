<div xmlns="http://www.tei-c.org/ns/1.0" type="textpart" subtype="section" n="59"><p>ideo  <lb/>
            enim terris frumenta credimus, ut cum usuris credita recipiamus: <lb/>
            ideo in uineis labor maximus ponitur, quia homines <lb/>
            spes uindemiae consolatur: ideo negotiatores thesauros suos <lb/>
            emptionibus uacuant, dum uenditionibus sperant esse cumulandos: <lb n="15"/>
            ideo nauigantes uitam uentis ac tempestatibus credunt, <lb/>
            ut spebus uotisque potiantur. et quid plura ? pax quoque <lb/>
            inter feras ac barbaras gentes spe innititur et fide adstipulante <lb/>
            firmatur. latrones quoque ipsi et sanguinarii fidem sibi inuicem <lb/>
            non negant et quae promiserint mutuo seruaturos esse confidunt. <lb n="20"/>
            totum denique, ut dixi, inter homines spebus agitur. <lb/>
            solus deus est de quo desperatur: cumque elementa ipsa et <lb/>
            naturam mundi dominus noster fidelem fecerit, illi tantum <lb/>
            prope ab omnibus non creditur, qui solus fecit ut rebus omnibus <lb/>
            crederetur. <lb n="25"/>
            
</p>
          </div>