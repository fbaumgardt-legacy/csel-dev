<div xmlns="http://www.tei-c.org/ns/1.0" type="textpart" subtype="section" n="35"><p>non  <lb/>
            dicit diuiti: torquendus es, quia homicida es, torquendus es, <lb/>
            quia fornicator, sed torquendus tantummodo, quia diues, hoc <lb/>
            est quia diuitiis male uteris, quia datas tibi ad opus sanctum <lb n="25"/>
            diuitias non intellegis. non enim ipsae diuitiae per se noxiae, <lb/>
            sed mentes male utentium criminosae, nec ipsae opes homini <lb/>
            poenae causa sunt, sed de opibus sibi poenas diuites faciunt, <lb/>
            quia dum uti diuitiis bene nolunt, ipsas sibi diuitias in tormenta <lb/>
            conuertunt. <sic>thesaurizatis</sic>, inquit, in nouissimis <lb n="30"/>
            diebus.</p></div>