<div xmlns="http://www.tei-c.org/ns/1.0" type="textpart" subtype="section" n="88"><p>unde etiam illud <lb/>
            fuit, quod lixis puerorum quondam exercitus prosequentibus <lb/>
            haec quasi bene meritis expeditionibus stipendia laboris decernebantur,<lb n="15"/>
            ut quia uiri fortes essent, uiros in mulieres demutarent. <lb/>
            pro nefas! et hoc Romani, plus addo, et hoc Romani <lb/>
            non huius temporis, attamen, ne ueteres accusemus, <lb/>
            Romani, sed non antiqui, iam scilicet corrupti iam dissoluti <lb/>
            iam sibi ac suis dispares et Graecis quam Romanis similiores,<lb n="20"/>
            ut, quod saepe iam diximus, minime mirum sit, si Romana <lb/>
            res publica aliquando patitur, quod iam diu meretur. 
</p>
          </div>