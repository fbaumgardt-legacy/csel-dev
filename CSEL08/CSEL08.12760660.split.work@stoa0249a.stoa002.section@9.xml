<div xmlns="http://www.tei-c.org/ns/1.0" type="textpart" subtype="section" n="9"><p>nequaquam ergo nobis dolenda est  <lb/>
            haec adflictio infirmitatum, quam intellegimus matrem esse <lb n="5"/>
            uirtutum. itaque quicquid illud fuerit, quicumque uere religiosi <lb/>
            sunt, beati esse dicendi sunt, quia inter quamlibet dura quamlibet <lb/>
            aspera nulli beatiores sunt quam qui hoc sunt quod uolunt. <lb/>
            soleant quamuis esse nonnulli, qui turpia atque obscena <lb/>
            sectantes, etsi iuxta opinionem suam beati sunt, quia adipiscuntur <lb n="10"/>
            quod uolunt, re tamen ipsa beati non sunt, quia quod <lb/>
            uolunt nolle debuerant. religiosi autem hoc cunctis beatiores <lb/>
            sunt, quia et habent quae uolunt et meliora quam quae habent <lb/>
            omnino habere non possunt. labor itaque et ieiunium et paupertas <lb/>
            et humilitas et infirmitas non omnibus sunt onerosa <lb n="15"/>
            tolerantibus sed tolerare nolentibus. siue enim grauia haec siue <lb/>
            lenia; animus tolerantis facit. nam sicut nihil est tam leue, <lb/>
            quod non ei graue sit qui inuitus facit, sic nihil est tam graue, <lb/>
            quod non ei qui id libenter exequitur leue esse uideatur.</p></div>