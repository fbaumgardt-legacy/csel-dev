<div xmlns="http://www.tei-c.org/ns/1.0" type="textpart" subtype="section" n="86"><p> XVIII. Intellegere ergo possumus, aut quales esse pagani <lb/>
            crediderint Christianos, qui talibus sacrificiis deum colerent,<lb n="5"/>
            aut qualem sollicitent deum ipsum, qui haec sacra docuisset. <lb/>
            et hoc cur ita? cur utique nisi ob eos, qui Christiani esse <lb/>
            dicuntur et non sunt, qui per flagitia ac turpitudines suas <lb/>
            nomen religionis infamant, qui, ut scriptum est, fatentur se <lb/>
            nosse deum, factis autem negant, cum sint abominabiles et <lb n="10"/>
            increduli, ad omne autem opus bonum reprobi; per quos, ut <lb/>
            legimus, uia ueritatis blasphematur et sacrosanctum domini  <lb/>
            dei nomen sacrilegorum hominum maledictione uiolatur ?</p></div>