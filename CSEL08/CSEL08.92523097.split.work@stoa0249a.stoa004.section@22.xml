<div xmlns="http://www.tei-c.org/ns/1.0" type="textpart" subtype="section" n="22"><p>V. Sed praeclaram uidelicet qui haec faciunt rationem  <lb/>
            consilii sui reddunt dicentes: quid opus est ut filiis iam religiosis <lb/>
            aequa hereditatis portio relinquatur? nihil ergo iustius <lb/>
            nihil dignius quam ut, quia coeperunt religiosi esse, mendicent, <lb/>
            non quidem quod eos haec res mendicitate oppressura sit, <lb n="20"/>
            quod a terrenis facultatibus abdicantur, caelum spe possidentes <lb/>
            cito etiam re possessuros, regente illos deo suo ac protegente, <lb/>
            qui eos cum immortali spe aeternorum etiam sufficientia <lb/>
            temporalium muneratur; sed tamen, quantum ad inhumanitatem <lb/>
            parentum pertinet, egent, a quibus sic relicti sunt ut <lb n="25"/>
            egerent: certe etiam si qui non penitus domu eliminantur et <lb/>
            quibus non omnino extorribus quasi aqua et igni interdicitur, <lb/>
            tanto inferiores fratribus relinquuntur, ut etiamsi paupertate <lb/>
            non egeant, conparatione tamen egere uideantur.</p></div>