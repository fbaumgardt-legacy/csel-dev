<div xmlns="http://www.tei-c.org/ns/1.0" type="textpart" subtype="section" n="55"><p>sed relinquamus istos, qui magis rei sunt. quis est <lb/>
            uel dines omnino uel nobilis aut innocentiam seruans aut a <lb/>
            cunctis sceleribus manus abstinens? quamquam superflue a<lb n="20"/>
            cunctis dixerim: utinam uel a maximis, quia uolunt sibi id <lb/>
            forte maiores quasi priuilegii uindicare, ut iure suo crimina <lb/>
            uel minora committant. itaque de peccatis facilioribus nihil <lb/>
            dico. uideamus si uel a duobus illis quasi capitalibus malis <lb/>
            ullus immunis est, id est uel ab homicidio uel a stupro. quis<lb n="25"/>
            enim est aut humano sanguine non cruentus aut caenosa impuritate <lb/>
            non sordidus? unum quidem ex his ad poenam aeternam <lb/>
            sufficit, sed prope nullus diuitum non utrumque commisit. 
</p>
          </div>