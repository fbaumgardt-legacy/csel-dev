<div xmlns="http://www.tei-c.org/ns/1.0" type="textpart" subtype="section" n="30"><p>hic nunc requirere ab illis  <lb n="5"/>
            uolo, qui negant res nunc humanas uel respici a deo uel regi <lb/>
            uel iudicari, an cuncta in his quae diximus e diuerso sint. <lb/>
            puto enim, quod praesens est qui sacrificio interest, et regit <lb/>
            qui Cain post sacrificia castigat, et sollicitus est qui ab interfectore <lb/>
            interfectum requirit, et iudicat qui percussorem impium <lb n="10"/>
            iusta animaduersione condemnat. in quo quidem etiam <lb/>
            illud non incommode, uerum ne miremur nunc sanctos homines <lb/>
            quaedam aspera pati, cum uideamus, quod iam tunc deus <lb/>
            etiam per maximum nefas primum sanctorum sinit occidi. <lb/>
            quae quidem qua ratione patiatur, neque humanae imbecillitatis <lb n="15"/>
            est plena indage cognoscere neque nunc temporis disputare. <lb/>
            interim probare satis est, omnia istiusmodi non <lb/>
            neglegentia aut incuria dei fieri, sed consilio ac dispensatione <lb/>
            permitti. nequaquam autem iniustum possumus dicere, in quo <lb/>
            diuinum esse iudicium non possimus denegare, quia summa <lb n="20"/>
            <choice><sic>iustitta</sic><corr>iustitia</corr></choice> est uoluntas dei; neque enim ideo non iustum est, <lb/>
            quod diuinitas agit, quia capere uim diuinae iustitiae homo <lb/>
            non ualet. sed ad propositum reuertamur. 
</p>
          </div>