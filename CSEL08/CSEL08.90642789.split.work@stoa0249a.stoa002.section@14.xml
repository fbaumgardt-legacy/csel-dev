<div xmlns="http://www.tei-c.org/ns/1.0" type="textpart" subtype="section" n="14"><p> III. At, inquis, non omnes ista faciebant, sed potentissimi <lb/>
            quique ac sublimissimi. adquiescamus hoc ita esse. sed cum <lb/>
            ditissimae quaeque ac potentissimae domus turbam faciant <lb/>
            ciuitatis, uides per paucorum potentium sacrilegam superstitionem <lb/>
            urbem cunctam fuisse pollutam. nemini autem dubium est omnes dominorum familias aut similes esse dominis aut <lb n="15"/>
            deteriores, quamuis hoc usitatius ut deteriores, ac per hoc <lb/>
            cum etiam boni domini seruos uel maxime malos habeant, <lb/>
            promptum est intellegere quales illic familiae omnes fuerint, <lb/>
            cum seruiles animos iam per se malos etiam dominorum  <lb n="20"/>
            faceret nequitia peiores.</p></div>