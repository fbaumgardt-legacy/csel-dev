<div xmlns="http://www.tei-c.org/ns/1.0" type="textpart" subtype="section" n="70"><p>quid ergo <lb/>
            mirum barbaros fallere, qui falsitatis crimen ignorant? nihil <lb/>
            enim contemptu agunt caelestium praeceptorum, praeceptum<lb n="10"/>
            domini nescientes, quia non facit aliquid contra legem legis <lb/>
            ignarus. noster ergo hic peculiariter reatus est, qui legem <lb/>
            diuinam legimus et legalia semper scripta uiolamus, qui deum <lb/>
            nosse nos dicimus et iussa illius ac praecepta calcamus; ac <lb/>
            per hoc cum eum spernamus, quem coli a nobis credimus<lb n="15"/>
            atque iactamus, id ipsum, quod cultus dei uidetur, iniuria est. 
</p>
          </div>