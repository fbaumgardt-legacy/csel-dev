<div xmlns="http://www.tei-c.org/ns/1.0" type="textpart" subtype="section" n="4"><p>quomodo enim in precibus iustorum  <lb/>
            diuinae aures sunt? quomodo, nisi ut semper audiant, nisi ut <lb/>
            semper exaudiant, nisi ut prompte audita tribuant, nisi ut <lb/>
            ilico exaudita concedant ? semper ergo ad audiendas sanctorum <lb/>
            preces paratae domini nostri aures, semper attentae sunt. <lb n="20"/>
            quam beati essemus omnes, si quam promptam erga nos <lb/>
            audientiam dei legimus, tam prompte ipsi deum uellemus <lb/>
            audire. sed forsitan dicis, hoc quod iustos aspicere deus legitur, <lb/>
            parum prodesse causae, quia non sit generalis diuinitatis <lb/>
            intuitus, qui iustis tantum speciali benignitate tribuatur.</p></div>