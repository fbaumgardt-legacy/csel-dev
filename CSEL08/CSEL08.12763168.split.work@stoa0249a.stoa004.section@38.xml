<div xmlns="http://www.tei-c.org/ns/1.0" type="textpart" subtype="section" n="38"><p>si enim uiris in plebe positis et mulierculis  <lb n="10"/>
            ipso sexu infirmioribus talem ac tam perfectam deus uiuendi <lb/>
            regulam dedit, quanto utique esse illos perfectiores iubet, a <lb/>
            quibus omnes docendi sunt, ut possint esse perfecti, et quos <lb/>
            tam magni esse exempli in omnibus deus uoluit, ut eos ad <lb/>
            singularem uiuendi normam non nouae tantum sed etiam <lb n="15"/>
            antiquae legis seueritate constringeret? nam licet decretum <lb/>
            uetus largam cunctis ampliandarum opum dederit facultatem, <lb/>
            omnes tamen leuitas et sacerdotes intra certum habendi <lb/>
            limitem coartauit, quos scilicet neque segetem neque uineam <lb/>
            neque ullum omnino fundum habere permisit.</p></div>