<div xmlns="http://www.tei-c.org/ns/1.0" type="textpart" subtype="section" n="21"><p>an forte hoc nolumus et hoc dignum putamus ut, <lb/>
            cum in circis nos et in theatris deus uideat, ea quae nos <lb/>
            aspicimus aspiciat quoque ipse nobiscum et turpitudines, quas <lb/>
            nos cernimus, cernat etiam ipse nobiscum alterutrum enim<lb n="5"/>
            fieri necesse est, quia, si nos uidere dignatur, consequens est <lb/>
            ut etiam illa ubi nos uideat, aut si ab illis, quod non dubium <lb/>
            est, auertit oculos, etiam a nobis, qui illic sumus, pariter <lb/>
            auertat. et cum haec ita sint, facimus haec tamen ac sine  <lb/>
            cessatione quae dixi.</p></div>