<div xmlns="http://www.tei-c.org/ns/1.0" type="textpart" subtype="section" n="6"><p>quamquam hoc illos magis parentes facere <lb/>
            conueniat, qui de nonnullis negotiis ueras irascendi filiis causas <lb/>
            habent. tu autem quid suscenses, qui ex quo Christianus <lb/>
            factus es, etiam falsas habere desisti? esto enim conuersiunculam <lb/>
            nostram paganus quondam non aequanimiter acceperis<lb n="15"/>
            : ferenda tunc fuit ex dissimilitudine studiorum etiam <lb/>
            discrepantia uoluntatum, quando nobis etsi amor non suscensebat, <lb/>
            superstitio tamen aduersabatur. nam licet pater  <lb/>
            non odisset filiam, error tamen oderat ueritatem.</p></div>