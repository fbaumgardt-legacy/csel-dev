<div xmlns="http://www.tei-c.org/ns/1.0" type="textpart" subtype="section" n="8"><p>quaeritur <lb/>
            forsitan, quae sint bona, quae deus Christianis hominibus<lb n="15"/>
            adsignet? quae, nisi omnia per quae credimus, id est, per <lb/>
            quae omnia Christiani sumus? primum scilicet legem, deinde <lb/>
            prophetas, tertio euangelium, quarto apostolicas lectiones, postremum <lb/>
            regenerationis nouae munus, sancti baptismatis gratiam, <lb/>
            diuini chrismatis unctionem: <choice><sic>scilioet</sic><corr>scilicet</corr></choice>, ut sicut apud<lb n="20"/>
            Hebraeos quondam, id est peculiarem ac propriam dei gentem, <lb/>
            cum iudiciarius honor in potestatem regiam transcendisset, <lb/>
            probatissimos et lectissimos uiros per unguentum regium deus <lb/>
            uocauit in regnum, sic omnes homines Christiani, cum post <lb/>
            chrisma ecclesiasticum omnia dei mandata fecissent, ad capiendum <lb n="25"/>
            laboris praemium uocarentur ad caelum.</p></div>