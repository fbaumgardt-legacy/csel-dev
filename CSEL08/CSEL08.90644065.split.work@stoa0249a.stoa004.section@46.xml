<div xmlns="http://www.tei-c.org/ns/1.0" type="textpart" subtype="section" n="46"><p>nemo itaque sibi in <lb/>
            testamento suo hominem deo praeferens de uitae ac professionis <lb/>
            praerogatiua aliquid blandiatur. poenalis est homini ac perniciosa <lb/>
            securitas, praesumptae spes sarcinae sunt reatus, usurpata <lb/>
            absolutio damnationem parat. quicumque sibi se excusat <lb n="20"/>
            accusat deo secundum illud: nam qui se existimat esse <lb/>
            aliquid, cum nihil sit, se ipsum seducit. nemini <lb/>
            itaque facilis sua causa sit: nullus difficilius euadit, quam <lb/>
            qui se euasurum esse praesumpserit. 
</p>
          </div>