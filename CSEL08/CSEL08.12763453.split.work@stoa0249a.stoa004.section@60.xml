<div xmlns="http://www.tei-c.org/ns/1.0" type="textpart" subtype="section" n="60"><p>introducunt enim repente  <lb n="20"/>
            in testamentum quos numquam introduxere in affectum, et <lb/>
            hoc maxime, ut dixi, aut locupletes aut nobiles aut honoratos <lb/>
            et qui nisi potentes essent, parentes forsitan non fuissent. <lb/>
            ridicula miseri testatoris ambitio, dans censum propriae facultatis <lb/>
            ad conparandum mendacium propinquitatis, emens pretio <lb n="25"/>
            hereditatis nomen heredis) et totis patrimonii sui uiribus hoc <lb/>
            elaborans, ne se ille,. qui heres scribitur, parentem neget, et <lb/>
            ut testator infelicissimus stultissima ac miserrima uanitate <lb/>
            facto herede nobili, qui in uita sua humilior esse uisus est, <lb/>
            honoratior in morte esse uideatur. o caecitas o insania! 
</p></div>