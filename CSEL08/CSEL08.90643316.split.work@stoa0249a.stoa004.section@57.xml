<div xmlns="http://www.tei-c.org/ns/1.0" type="textpart" subtype="section" n="57"><p> <lb/>
            dura nonnulli haec absque dubio et inmensurata causantur, <lb/>
            maxime quia propheta is, de quo diximus, Babylonium regem hoc tantum admonuisse uideatur, ut multa donaret, non ut <lb n="15"/>
            uniuersa distraheret. non profero interim testimonia euangelii <lb/>
            nec confugio ad uocem loquentis dei: non dico aliud uetere <lb/>
            aliud noua lege praeceptum. unde etiam apostolus ecce, inquit, <lb/>
            uetera transierunt, facta sunt omnia noua, omnia autem ex deo: quibus utique docet, non uetera <lb n="20"/>
            secundum litteram sed noua secundum deum esse facienda. 
</p></div>