<div xmlns="http://www.tei-c.org/ns/1.0" type="textpart" subtype="section" n="31"><p>VII. Sic ergo hauendae sunt diuitiae sic petendae, sic <lb/>
            tenendae sic propagandae: alioquin inaestimabile malum est <lb n="10"/>
            bonis a deo datis non bene uti; auaro enim, inquit scriptura <lb/>
            sacra, nihil est scelestius, et pessimum ac feralissimum <lb/>
            morbi genus diuitiae conseruatae in malum domini sui. uerum <lb/>
            est. quid enim peius aut quid miserius, quam si quis praesentia <lb/>
            bona in mala futura conuertat, et quae ad hoc a deo <lb n="15"/>
            data sunt, ut pararetur ex eis uitae beatitudo perpetua, per  <lb/>
            haec ipsa quaeratur mors ac damnatio sempiterna?</p></div>