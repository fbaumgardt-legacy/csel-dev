<div xmlns="http://www.tei-c.org/ns/1.0" type="textpart" subtype="section" n="47"><p>            quis aestimare hunc erga nos dei amorem queat, nisi quod  <lb/>
            iustitia dei tanta est, ut in eum aliquid iniustum cadere non <lb/>
            possit? nam quantum ad rationem humanam pertinet, iniustam <lb n="5"/>
            rem homo quilibet fecerat, si pro pessimis seruis filium bonum <lb/>
            fecisset occidi. sed utique hoc magis inaestimabilis pietas et <lb/>
            hoc magis mirabilis dei uirtus est, quod ita intellegi ab homine <lb/>
            magnitudo iustitiae suae non potest, ut, quantum ad <lb/>
            inbecillitatem humanam pertinet, paene iniustitiae speciem <lb n="10"/>
            magnitudo <choice><sic>institiae</sic><corr>iustitiae</corr></choice> habere uideatur. et ideo apostolus ad <lb/>
            indicandam nobis aliquatenus diuinae misericordiae immensitatem <lb/>
            sic ait: ut quid enim Christus, cum adhuc <lb/>
            impii essemus, secundum tempus pro impiis <sic>mortnus</sic> <lb/>
            est? uix enim pro iusto quis moritur.</p></div>