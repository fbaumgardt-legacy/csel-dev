<div xmlns="http://www.tei-c.org/ns/1.0" type="textpart" subtype="section" n="19"><p>non ergo haec deus praecipit nec in seruilia <lb/>
            terrenae procurationis officia curam patriae pietatis extendit. <lb/>
            pauca sunt quae mandat sed salutaria, expedita sed sancta, <lb/>
            praecepto parca sed fructu grandia, scripto breuia sed beatitudine <lb/>
            sempiterna. parentes enim, inquit, nolite ad indignationem<lb n="10"/>
            prouocare filios uestros, sed educate <lb/>
            illos in disciplina et correptione domini: ut ponant <lb/>
            scilicet, sicut propheta dixit, ut ponant in deo spem <lb/>
            suam et non obliuiscantur operum dei sui et mandata  <lb/>
            eius exquirant.</p></div>