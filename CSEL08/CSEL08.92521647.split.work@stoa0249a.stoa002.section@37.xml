<div xmlns="http://www.tei-c.org/ns/1.0" type="textpart" subtype="section" n="37"><p>denique  <lb/>
            praeter alia, quae id probant, indicat hoc etiam haec res ipsa <lb/>
            quam dico. si quando enim euenerit, quod scilicet saepe euenit, <lb/>
            ut eodem die et festiuitas ecclesiastica et ludi publici agantur, <lb/>
            quaero ab omnium conscientia, quis locus maiores Christianorum <lb n="5"/>
            uirorum copias habeat, cauea ludi publici an atrium <lb/>
            dei, et templum omnes magis sectentur an theatrum, dicta <lb/>
            euangeliorum magis diligant an thymelicorum, uerba uitae <lb/>
            an uerba mortis, uerba Christi an uerba mimi?</p></div>