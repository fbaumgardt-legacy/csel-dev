<div xmlns="http://www.tei-c.org/ns/1.0" type="textpart" subtype="section" n="21"><p> Y. Hoc ergo primum est diuinae animaduersionis exorditlm, <lb/>
            primum utique non solum. secuta namque est aerumnarum <lb/>
            ingentium longa series atque a domo eius iugis admodum <lb/>
            malorum continuatio non recessit. Thamar Amnonis furore <lb/>
            corrumpitur, Amnon ab Absalone iugulatur. scelus quidem<lb n="10"/>
            grande ab uno fratre committitur, sed peius ab alio uindicatur. <lb/>
            inter haec Dauid pater facinore utriusque punitur. <lb/>
            duo filii peccant, sed tres duorum scelere perduntur ; in Thamar <lb/>
            enim uirginitas amittitur, in Amnone etiam Absalonis perditio <lb/>
            lugetur. et quidem nescias quem de filiis duobus tam bonus<lb n="15"/>
            pater grauius amiserit, illum qui manu fratris occisus est in  <lb/>
            hoc saeculo, an illum qui sua periit in futuro.</p></div>