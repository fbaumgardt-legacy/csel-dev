<div xmlns="http://www.tei-c.org/ns/1.0" type="textpart" subtype="section" n="48"><p>itaque rectissime nobis dicitur <lb/>
            illud, quod Iudaeis in lege fidentibus dixit sermo diuinus: <lb/>
            quomodo dicitis, sapientes sumus et lex domini <lb n="10"/>
            nobiscum est? nolite, inquit, confidere in uerbis <lb/>
            mendacii dicentes: templum domini, templum domini, <lb/>
            templum domini est. quoniam si bene direxeritis <lb/>
            uias uestras et studia uestra, aduenae et <lb/>
            pupillo et uiduae non feceritis calumniam, nec <lb n="15"/>
            sanguinem innocentem effuderitis in loco hoc, habitabo <lb/>
            uobiscum in loco isto a saeculo usque in <lb/>
            saeculum. quo utique ostenditur quod, si ista non facimus, <lb/>
            <choice><sic>superfiue</sic><corr>superflue</corr></choice> nobis catholici nominis praesumptione plaudamus. 
</p></div>