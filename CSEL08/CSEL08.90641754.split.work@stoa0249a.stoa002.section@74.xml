<div xmlns="http://www.tei-c.org/ns/1.0" type="textpart" subtype="section" n="74"><p>cum ante aliquantulum  <lb/>
            tempus, uictus cuiusdam pauperis prece, praepotentiori cuidam <lb/>
            supplicarem, obsecrans ne homini misero et egestuoso rem ac <lb n="15"/>
            substantiam suam tolleret, ne subsidium et stipem, quo paupertas <lb/>
            illius nitebatur, auferret, tum ille, qui rebus eius siti. <lb/>
            rabida inhiauerat ac praedam iam spe et cupiditate ardentissima. <lb/>
            deuorarat, respiciens ac uibrans in os meum truces <lb/>
            oculos, utpote qui tolli sibi a me putaret quicquid ipse alteri <lb n="20"/>
            non tulisset, nequaquam hoc, quod peterem, fieri a se posse <lb/>
            respondit, quasi uero iussu aut scripto id sacro faceret, quod <lb/>
            penitus praeterire non posset.</p></div>