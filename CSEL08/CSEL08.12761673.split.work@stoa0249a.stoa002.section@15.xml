<div xmlns="http://www.tei-c.org/ns/1.0" type="textpart" subtype="section" n="15"><p> IIII. Porro autem quantum ad conuersationem Gothorum <lb/>
            aut Wandalorum pertinet, quid est in quo eis aut praeponere <lb/>
            nos aut etiam comparare possimus? ac primum ut de affectu <lb/>
            et caritate dicam, quam praecipuam dominus docet esse uirtutem <lb/>
            et quam non solum per omnes scripturas sacras, sed <lb n="10"/>
            etiam per se ipse commendat dicens: in hoc scietur, quod <lb/>
            discipuli mei estis, si uos inuicem diligatis: omnes <lb/>
            se fere barbari, qui modo sunt unius gentis et regis, mutuo  <lb/>
            amant, omnes paene Romani se mutuo persequuntur.</p></div>