<div xmlns="http://www.tei-c.org/ns/1.0" type="textpart" subtype="section" n="65"><p> XVI. Ac primum, ut de impuritate dicamus, quis nescit <lb/>
            Africam totam obscenis libidinum taedis semper arsisse, non <lb/>
            ut terram ac sedem hominum, sed ut Aetnam putes impudicarum <lb/>
            fuisse flammarum? nam sicut Aetna intestinis quibusdam<lb n="25"/>
            naturae feruentis ardoribus sic illa abominandis iugiter fornicationum <lb/>
            ignibus aestuauit. nec uolo in hac re adsertionibus <lb/>
            meis credi, testimonium requiratur. generis humani. quis non <lb/>
            omnes omnino Afros generaliter impudicos sciat nisi ad deum  <lb/>
            forte conuersos, id est fide ac religione mutatos?</p></div>