<div xmlns="http://www.tei-c.org/ns/1.0" type="textpart" subtype="section" n="34"><p>sed haec forsitan apud stultos, quia ante diluuium, <lb n="10"/>
            id est, quasi alio quodam saeculo gesta sunt, minus <lb/>
            auctoritatis habere uideantur: quasi uero aut tunc alius deus <lb/>
            fuerit aut postea eandem mundi curam habere noluerit. possum <lb/>
            quidem diuino munere per singulas post diluuium generationes <lb/>
            probare quae dico, sed et enormitas uetat et tamen <lb n="15"/>
            certa quaedam ac maiora sufficiunt, quia, cum idem sit absque <lb/>
            dubio maiorum pariter ac minorum deus, id profecto intellegendum <lb/>
            est in minoribus, quod in maioribus comprobatur. 
</p>
          </div>