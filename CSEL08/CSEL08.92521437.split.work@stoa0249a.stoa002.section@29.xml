<div xmlns="http://www.tei-c.org/ns/1.0" type="textpart" subtype="section" n="29"><p>res diuersissimas dissimillimasque <lb/>
            patiuntur, inuidiam et egestatem. inuidia enim <lb n="10"/>
            est in solutione, egestas in facultate. si respicias quod dependunt, <lb/>
            abundare arbitreris: si respicias quod habent, egere <lb/>
            reperies. quis aestimare rem huius iniquitatis potest? solutionem <lb/>
            sustinent diuitum et indigentiam mendicorum. plus <lb/>
            multo est quod dicturus sum. adiectiones tributarias ipsi <lb n="15"/>
            interdum diuites faciunt, pro quibus pauperes soluunt.</p></div>