<div xmlns="http://www.tei-c.org/ns/1.0" type="textpart" subtype="section" n="87"><p>igitur in tanta affluentia rerum atque luxuria <lb/>
            nullus eorum mollis effectus est. numquid parum uidetur? <lb/>
            certe familiariter etiam nobiles hoc fuere Romani. sed quid <lb/>
            adhuc addo? nullus uel qui Romanorum illic mollium pollueretur <lb/>
            incestu. certe hoc apud Romanos iam pridem tale <lb n="10"/>
            existimatum est, ut uirtus potius putaretur esse quam uitium, <lb/>
            et illi se magis uirilis fortitudinis esse crederent, qui maxime  <lb/>
            uiros feminei usus probrositate fregissent.</p></div>