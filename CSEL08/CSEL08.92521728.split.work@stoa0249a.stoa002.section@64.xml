<div xmlns="http://www.tei-c.org/ns/1.0" type="textpart" subtype="section" n="64"><p>et cum omnem fructum datae  <lb/>
            a deo pacis in hoc consistere apostolus dicat, ut quietam <lb/>
            et tranquillam uitam agamus in omni pietate et <lb/>
            castitate, ad hoc tantum data a deo quiete utimur, ut in <lb n="15"/>
            ebrietate ut in luxuria, ut in flagitiis ut in rapinis, ut in <lb/>
            omni scelere atque improbitate uiuamus. quasi uero beneficium <lb/>
            datae pacis uacatio sit probrositatis et ad hoc inducias tranquillitatis <lb/>
            deo donante capiamus, ut licentius securiusque <lb/>
            peccemus.</p></div>