<div xmlns="http://www.tei-c.org/ns/1.0" type="textpart" subtype="section" n="8"><p>sed si illud, ut supra iam diximus, magis  <lb/>
            quaeris, quod ad omnes homines, non quod ad solos pertinet <lb/>
            Christianos, ecce euidenter dicit uolumen sacrum cuncta cotidie <lb/>
            nutu diuinitatis regi et incessabiliter a deo omnia gubernari; <lb/>
            ipse enim, inquit, diligit consilium et disciplinam. <lb n="15"/>
            nec est enim alius deus, cuius cura est de omnibus. cum <lb/>
            sis ergo, inquit, iustus, iuste omnia disponis et cum <lb/>
            magna reuerentia disponis nos. ecce habes iugiter <lb/>
            disponentem deum iugiter gubernantem: quamuis in isto <lb/>
            scripturae loco non gubernatio tantum sacra sed etiam dignitas <lb n="20"/>
            declaretur humana. in hoc enim quod ait 'disponis nos' diuinae <lb/>
            uis gubernationis, in hoc autem quod cum magna reuerentia' <lb/>
            culmen humanae ostenditur dignitatis.</p></div>