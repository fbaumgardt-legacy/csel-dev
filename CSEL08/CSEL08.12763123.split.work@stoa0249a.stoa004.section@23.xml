<div xmlns="http://www.tei-c.org/ns/1.0" type="textpart" subtype="section" n="23"><p> VI. Sed quaerit fortasse aliquis, quid sit istud, quod nunc <lb/>
            plus exigat deus a Christianis per euangelium quam a Iudaeis<lb n="10"/>
            ante per legem. certa istius rei ratio est: ideo enim maiora <lb/>
            nunc domino nostro soluimus, quia maiora debemus. Iudaei <lb/>
            quippe habebant quondam umbram rerum nos ueritatem: <lb/>
            Iudaei fuerunt serui nos adoptiui: Iudaei acceperunt iugum <lb/>
            nos libertatem, Iudaei maledicta nos gratiam, Iudaei litteram<lb n="15"/>
            interficientem nos spiritum uiuificantem: Iudaeis seruus magister <lb/>
            missus est nobis filius: Iudaei per mare transierunt ad <lb/>
            heremum nos per baptisma introimus in regnum: Iudaei <lb/>
            manna manducauere nos Christum, Iudaei carnes auium nos <lb/>
            dei corpus, Iudaei pruinam caeli nos deum caeli: qui cum, <lb n="20"/>
            ut apostolus ait, in forma dei esset, humiliauit semetipsum <lb/>
            usque ad mortem, mortem autem crucis, non <lb/>
            contentus scilicet simplicem pro nobis subire mortem, nisi <lb/>
            ipsam uoluntariae necis susceptionem summorum suppliciorum  <lb/>
            perpessione cumulasset.</p></div>