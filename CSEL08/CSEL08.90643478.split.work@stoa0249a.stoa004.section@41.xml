<div xmlns="http://www.tei-c.org/ns/1.0" type="textpart" subtype="section" n="41"><p>quid dici amplius potest ? pedum<lb n="10"/>
            de apostoli manu rapuit et peragrantibus uniuersum mundum <lb/>
            ministris suis usum unius uirgulae non reliquit. et post haec <lb/>
            parum est successoribus eorum, id est leuitis ac sacerdotibus, <lb/>
            tanta diuinarum rerum administratione fungentibus, si ipsi <lb/>
            tantum diuites fuerint, nisi etiam heredes diuites derelinquant. <lb n="15"/>
            erubescamus, quaeso, hac infidelitate. sufficiat nobis quod <lb/>
            uidemur usque ad uitae terminos deum spernere: cur id agimus, <lb/>
            ut contemptum ipsius etiam post mortem extendamus? 
</p></div>