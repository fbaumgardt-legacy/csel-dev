<div xmlns="http://www.tei-c.org/ns/1.0" type="textpart" subtype="section" n="41"><p>quae cum <lb/>
            ita sint et cum a nobis nihil penitus dominicae iussionis fiat, <lb/>
            quid est quod nos queramur de deo, cum queri magis deus<lb n="5"/>
            de nobis omnibus possit? quae ratio est, ut doleamus nos <lb/>
            non audiri a deo, cum ipsi deum non audiamus, ut susurremus <lb/>
            non respici a deo terras, cum ipsi non respiciamus ad caelum, <lb/>
            ut molestum sit despici a domino preces nostras, cum praecepta <lb/>
            eius despiciantur a nobis? fac nos pares domino nostro <lb n="10"/>
            esse:</p></div>