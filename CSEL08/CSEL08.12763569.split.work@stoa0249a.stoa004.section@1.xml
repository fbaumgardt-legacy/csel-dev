<div xmlns="http://www.tei-c.org/ns/1.0" type="textpart" subtype="section" n="1"><p>I. Non me praeterit, domina mi ecclesia, nutrix beatae  <lb/>
            spei, haec quae libellis superioribus diximus, nonnullis filiis <lb/>
            tuis Christum parum amantibus displicere. sed nos uoluntates <lb/>
            <choice><sic>eoram</sic><corr>eorum</corr></choice> non magni pendimus, quia nec mirum est, ut eis loquentia <lb n="5"/>
            de deo uerba non placeant, quibus ipse forsitan deus <lb/>
            non placet, nec expectandum, ut insinuatorem salutis atque <lb/>
            animarum sermonem ament qui salutem ipsam atque animas <lb/>
            suas non amant. sufficiunt itaque, sicut in aliis, ita etiam <lb/>
            in hac parte nobis sensus tantum et iudicia sanctorum: quibus <lb n="10"/>
            idem atque apud nos sentientibus, certi profecto sumus etiam <lb/>
            deum ipsum sentire nobiscum, quia, cum in sanctis suis spiritus <lb/>
            dei maneat, absque dubio deus illic est, ubi illa pars fuerit, <lb/>
            a qua dei spiritus non recedit.</p></div>