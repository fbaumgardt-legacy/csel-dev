<div xmlns="http://www.tei-c.org/ns/1.0" type="textpart" subtype="section" n="40"><p> X. Itaque agnouit hoc ille dux nostrae partis, qui eandem <lb/>
            urbem hostium, quam eodem die uictorem se intraturum esse <lb/>
            praesumpsit, captiuus intrauit. probauit scilicet, quod propheta<lb n="5"/>
            dixit: quia non est hominis uia eius, nec uiri est ut <lb/>
            ambulet et dirigat gressus suos. nam quia uiam suam <lb/>
            iuris sui esse existimauit, nec gressum directionis habuit nec <lb/>
            uiam salutis inuenit. effusa est, ut legimus, abiectio <lb/>
            super principem, seductus est in inuio et non in <lb n="10"/>
            uia, et ad nihilum deductus est uelut aqua decurrens.  <lb/>
            </p></div>