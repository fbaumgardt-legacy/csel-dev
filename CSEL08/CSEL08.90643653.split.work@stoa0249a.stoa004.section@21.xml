<div xmlns="http://www.tei-c.org/ns/1.0" type="textpart" subtype="section" n="21"><p>at uero nunc diuersissime et inpiissime nullis  <lb n="5"/>
            omnino a suis minus relinquitur, quam quibus ob dei reuerentiam <lb/>
            plus debetur, nullos pietas minus respicit, quam quos <lb/>
            praecipue religio commendat. denique si qui a parentibus filii <lb/>
            offeruntur deo, omnibus filiis postponuntur oblati: indigni <lb/>
            iudicantur hereditate, quia digni fuerint consecratione, ac per <lb n="10"/>
            hoc una tantum re parentibus uiles fiunt, quia coeperint deo <lb/>
            esse pretiosi. ex quo intellegi potest, quod nullus paene apud <lb/>
            homines uilior est quam deus, cuius utique fit despectione, <lb/>
            ut eos praecipue parentes filios spernant, qui ad deum coeperint <lb/>
            pertinere. <lb n="15"/>
            
</p>
          </div>