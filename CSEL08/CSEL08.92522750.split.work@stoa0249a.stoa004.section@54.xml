<div xmlns="http://www.tei-c.org/ns/1.0" type="textpart" subtype="section" n="54"><p>itaque cum offert deo quispiam facultates  <lb/>
            suas, non offerat quasi praesumptione donantis sed quasi <lb/>
            humilitate soluentis, nec absoluere se peccata sua credat sed <lb n="10"/>
            adleuare, nec offerat cum redemptionis fiducia sed cum supplicationis <lb/>
            officio; nec quasi totum debitum reddens sed quasi <lb/>
            uel paruum de magno reddere cupiens, quia etiamsi tradat <lb/>
            quod habet pro modo rerum, non reddit quod debet pro <lb/>
            magnitudine peccatorum. et ideo, licet offerat, oret deum, ut <lb n="15"/>
            sua placeat oblatio, plangens id ipsum quod tarde offert, <lb/>
            plangens ac paenitens quod non prius: sic erit, ut iuxta prophetam <lb/>
            propitietur forsitan deus delictis tuis. 
</p>
          </div>