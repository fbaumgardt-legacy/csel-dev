<div xmlns="http://www.tei-c.org/ns/1.0" type="textpart" subtype="section" n="1"><ab>
            <title type="sub">EPISTOLA VI. </title>
          </ab>
          <p>  Limenio Saluianus in domino salutem. 
</p>
          <p>Etsi scio honestas mentes probi affectus non obliuisci ideo<lb/>
            quia boni in bonis studiis quasi naturam quodammodo suam <lb/>
            diligunt, tamen quia, quantum in nobis est, augere nos amorem<lb n="5"/>
            bonorum amicorum officio nostro conuenit, admonendum te <lb/>
            caritatis olim a me coeptae, nuper a te auctae existimaui, ut. <lb/>
            legens epistolas meas, dum in me studium tui amoris uideres, <lb/>
            in te mei accenderes. dabit autem, non ambigo, deus noster, <lb/>
            ut affectum Christianorum in te recipiens Christi ipse affectus <lb n="10"/>
            fias. uale in domino. 
</p>

</div>