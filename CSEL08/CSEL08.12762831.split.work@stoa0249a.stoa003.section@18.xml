<div xmlns="http://www.tei-c.org/ns/1.0" type="textpart" subtype="section" n="18"><p>cum ergo subtrahere ex <lb/>
            titulo nomen suum et inserere uellet alienum, timuit in hac <lb n="10"/>
            nominum commutatione mendacium, nequaquam scilicet admittendam <lb/>
            putans etiam in officio sancti operis maculam <lb/>
            falsitatis. positus itaque in hoc ambiguae opinionis incerto <lb/>
            optimum fore credidit, ut beati euangelistae sacratissimum <lb/>
            sequeretur exemplum, qui in utroque diuini operis exordio <lb n="15"/>
            Theophili nomen inscribens, cum ad hominem scripsisse uideatur, <lb/>
            ad, amorem dei scripsit, hoc scilicet dignissimum esse <lb/>
            iudicans, ut ad ipsum affectum dei scripta dirigeret, a quo  <lb/>
            ad scribendum inpulsus esset.</p></div>