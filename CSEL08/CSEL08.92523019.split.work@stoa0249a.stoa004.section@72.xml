<div xmlns="http://www.tei-c.org/ns/1.0" type="textpart" subtype="section" n="72"><p>annon est hoc persecutio aut esse alia maior potest,  <lb/>
            exheredari hominem a se ipso, extorrem bonorum omnium <lb/>
            fieri et quasi in exilium a se ipso agi? atque hoc non communi <lb n="15"/>
            more aut usitato sed nouo et crudelissimo, scilicet ubi <lb/>
            in exilium anima ipsa mittitur ubi e facultatibus suis spiritus <lb/>
            abdicatur. o quanto leuiores sunt extranei et carnales inimici! <lb/>
            illi enim corporum tantum hostes sunt, uos et animarum. <lb/>
</p></div>