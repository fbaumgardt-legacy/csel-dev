<div xmlns="http://www.tei-c.org/ns/1.0" type="textpart" subtype="section" n="56"><p>            haec ergo cogitent qui, dum filios habere post mortem diuites  <lb/>
            cupiunt, futurorum suppliciorum nec in morte meminerunt: <lb/>
            haec cogitent qui, ut in hac caduca et breui uita heredes <lb/>
            diuites habeant, aeterna se ipsos morte condemnant. in quo <lb/>
            quidem non tam illos amant quam se oderunt, quia non tam <lb n="15"/>
            salubris amor est, qui breui consulit, quam graue odium, <lb/>
            quod in aeternitate cruciabit. et ideo deus noster, ut in primo <lb/>
            dudum libello diximus, disciplinam parentes thesaurizare iubet <lb/>
            filiis non pecuniam, perennia praecipit non peritura conferre. <lb/>
            scilicet quia res istiusmodi atque opus sanctum et filiis pariter <lb n="20"/>
            et parentibus prosunt, filiis utique per disciplinae institutionem <lb/>
            parentibus per munificentiae largitatem. et filiis enim hoc <lb/>
            disciplina praestat, ut salutem capiant perpetuam, et parentibus <lb/>
            largitas, ut mortem <choice><sic>effagiant</sic><corr>effugiant</corr></choice> sempiternam. 
</p>
          </div>