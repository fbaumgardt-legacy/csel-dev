<div xmlns="http://www.tei-c.org/ns/1.0" type="textpart" subtype="section" n="91"><p>grande est profecto, quod dicimus, grande ac supereminens.  <lb/>
            quis credit Wandalos in ciuitatibus Romanis ista <lb n="15"/>
            fecisse? remota quippe est ab illis omnibus carnis impuritas. <lb/>
            at quomodo remota? non sicut remoueri aliqua a Romanis <lb/>
            solent, qui statuunt non furandum et furantur, qui statuunt <lb/>
            non adulterandum et primi adulterant. quamuis paene non <lb/>
            possim dicere, quod furentur; non enim sunt quae agunt <choice><sic>fiirta</sic><corr>furta</corr></choice>, <lb n="20"/>
            sed latrocinia. punit enim iudex in alio peculationem, cum <lb/>
            sit ipse peculator, punit rapinam, cum ipse sit raptor, punit <lb/>
            sicarium, cum ipse sit gladiator, punit effractores claustrorum <lb/>
            et ostiorum, cum sit ipse euersor urbium, punit expoliatores <lb/>
            domorum, cum sit ipse expoliator prouinciarum.</p></div>