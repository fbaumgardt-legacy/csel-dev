<div xmlns="http://www.tei-c.org/ns/1.0" type="textpart" subtype="section" n="11"><p>praeclare uidelicet affectum dei interpretamur, si <lb/>
            nos calumniamur ab eo iugiter neglegi, cum ille nos a se <lb/>
            testetur iugiter non relinqui. ille per hoc ostendere uoluit, <lb/>
            quod a nobis affectu ac protectione iugiter non discederet,<lb n="20"/>
            quia a nobis etiam praesentia non abesset. nos in contemptum <lb/>
            nostri diuinam uertimus caritatem, nos amoris testimonia in <lb/>
            odii argumenta mutamus. hoc enim, quod praesentem se esse <lb/>
            dicit, odii magis testimonium esse uolumus quam amoris. nam <lb/>
            si absentem se dominus futurum esse dixisset, minus causari<lb n="25"/>
            forsitan de incuria poteramus absentis. maioris contemptus <lb/>
            res est atque fastidii, si nos iugiter neglegit qui a nobis iugiter <lb/>
            non recedit; et plus in se odii nostri habet, si ad hoc <lb/>
            semper nobiscum permanet, ut qui nos praesentia numquam  <lb/>
            deserit semper repudiet affectu.</p></div>