<div xmlns="http://www.tei-c.org/ns/1.0" type="textpart" subtype="section" n="81"><p> XVII. Quae cum ita sint, magna uidelicet nobis praerogatiua <lb/>
            de nomine Christianitatis blandiri possumus, qui ita <lb/>
            agimus ac uiuimus, ut hoc ipso quod Christianus populus esse <lb/>
            dicimur obprobrium Christi esse uideamur. at e diuerso in <lb/>
            paganis quid horum simile quae dicimus ? numquid dici de <lb n="10"/>
            Chunis potest: ecce quales sunt, qui Christiani esse dicuntur? <lb/>
            numquid de Saxonibus aut Francis: ecce quae faciunt, qui  <lb/>
            se adserunt Christi esse cultores?</p></div>