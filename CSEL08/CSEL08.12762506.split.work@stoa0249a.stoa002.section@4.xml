<div xmlns="http://www.tei-c.org/ns/1.0" type="textpart" subtype="section" n="4"><p>o humanae insipientiae  <lb/>
            caecitatem! o insanae temeritatis furorem! deum ergo, o homo! <lb n="5"/>
            incuriosum ac neglegentem uocas. si quemlibet ingenuorum <lb/>
            hominum hac contumelia laederes, iniuriarum insolentium reus <lb/>
            esses, certe, si inlustriorem quempiam ac sublimiorem, etiam <lb/>
            censuram iuris publici sustineres. pupillis enim uel maxime <lb/>
            prodigis haec obiciuntur obprobria, perditorum hoc adulescentium <lb n="10"/>
            speciale conuicium est, ut abusores scilicet et incuriosi <lb/>
            ac neglegentes rerum suarum esse dicantur.</p></div>