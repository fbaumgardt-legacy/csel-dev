<div xmlns="http://www.tei-c.org/ns/1.0" type="textpart" subtype="section" n="10"><p>neo dico illa quae ita  <lb/>
            multi refugiunt, ut paene et execrentur. tantum apud nos <lb/>
            honor et reuerentia dei proficit , ut quae indeuotione non <lb/>
            facimus, etiam odio digna esse ducamus. denique hoc, quod <lb/>
            saluator cogitare nos de crastino prohibet, quis audire dignatur? <lb n="10"/>
            quod contentos singulis tunicis iubet esse, quis recipit? quod <lb/>
            ambulare excalcios praecipit, quis non modo faciendum sed <lb/>
            uel ferendum arbitretur? itaque ego ista praetereo. in hoc <lb/>
            enim fides, per quam confidimus, recidit, ut quae dominus <lb/>
            nobis salutaria esse uoluit nos superflua iudicemus. diligite, <lb n="15"/>
            inquit saluator, inimicos uestros, benefacite his qui <lb/>
            oderunt uos, et orate pro persequentibus et calumniantibus <lb/>
            uos. quis haec omnia faciat? quis pro inimicis <lb/>
            suis ista quae deus iussit, non dico uotis sed uerbis <lb/>
            saltim agere dignetur?</p></div>