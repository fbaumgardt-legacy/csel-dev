<div xmlns="http://www.tei-c.org/ns/1.0" type="textpart" subtype="section" n="19"><p>et alibi, dum se aliis comparat, sic <lb/>
            ait: in quo quis audet, in insipientia dico, audeo <lb/>
            et ego; ut minus sapiens dico, magis ego; in laboribus <lb/>
            plurimis, in carceribus abundantius, in <lb/>
            plagis supra modum, in mortibus frequenter. a<lb n="15"/>
            Iudaeis quinquies quadragenas una minus accepi. <lb/>
            ter uirgis caesus sum, semel lapidatus, ter naufragium <lb/>
            feci. sane, etsi de ceteris quas dixit uirtutibus. <lb/>
            apostolicis nihil facimus, in hoc tamen uno, ubi apostolus ter<lb/>
            naufragasse se dixit, etiam uincere possumus. non enim ter<lb n="20"/>
            tantummodo naufragauimus, quorum paene omnis uita naufragium <lb/>
            est: in tantum quippe uitiose ab omnibus uiuitur, ut <lb/>
            prope nullus Christianorum sit qui non iugiter naufragare <lb/>
            uideatur. '
</p>
          </div>