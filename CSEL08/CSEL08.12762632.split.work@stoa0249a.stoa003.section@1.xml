<div xmlns="http://www.tei-c.org/ns/1.0" type="textpart" subtype="section" n="1"><ab>
            <title type="sub">EPISTOLA IIII. </title>
          </ab>
          <p>Hypatio et Quietae parentibus Saluianus, Palladia,  <lb/>
            Auspiciola salutem. 
</p>
          <p rend="script">Paulus apostolus, electionis uas, magister fidei et receptaculum <lb/>
            dei, cum omnes epistolas suas utpote eloquentissimus <lb n="5"/>
            uir dictauerit, quibusdam tamen non suum tantum nomen <lb/>
            inscripsit, siquidem in aliis Siluani, in nonnullis Timothei, in <lb/>
            quibusdam uero utriusque nomini suum nomen adiunxit. cur <lb/>
            id? primum, credo, ut simul esse agnoscerentur qui simul <lb/>
            scriberent: deinde ut ii, qui separatim ab unoquoque eorum <lb n="10"/>
            edocti fuerant, scirent omnium non discrepare sententiam: <lb/>
            postremo, ut quos singulorum non mouebat auctoritas, omnium <lb/>
            saltim moueret adsensus.</p></div>