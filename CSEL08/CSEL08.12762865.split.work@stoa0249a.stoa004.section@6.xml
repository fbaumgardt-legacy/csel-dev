<div xmlns="http://www.tei-c.org/ns/1.0" type="textpart" subtype="section" n="6"><p>maxima quippe nunc filiorum tuorum portio <lb/>
            mortiferarum rerum negotiatrix est propolisque et cauponibus <lb/>
            similis terrenis, immo tartareis, perituris simul atque perdentibus<lb n="10"/>
            studet nundinis. lucro enim pecuniae damnum uitae <lb/>
            ementes, ut adquirant quae non sunt sua, prodigunt quae sunt <lb/>
            sua, mandantes terrae thesauros luctuosos heredibus breue <lb/>
            gaudium auctoribus longum maerorem adlaturos, fraudantes <lb/>
            usu rerum praesentium tam alios quam se ipsos, condentes<lb n="15"/>
            profundis specibus infernas opes, simul pecuniam suam ac <lb/>
            spem suam infodientes secundum illud scilicet domini nostri <lb/>
            dictum, quo ait: ubi fuerit thesaurus tuus, ibi erit  <lb/>
            et cor tuum.</p></div>