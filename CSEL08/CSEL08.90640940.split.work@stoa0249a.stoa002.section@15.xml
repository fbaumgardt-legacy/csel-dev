<div xmlns="http://www.tei-c.org/ns/1.0" type="textpart" subtype="section" n="15"><p>absit autem ut hoc argumento <lb/>
            religiosos putemus a deo neglegi, per quod confidimus plus <lb/>
            amari. legimus Timotheum apostolum carne infirmissimum <lb/>
            fuisse. numquid neglegebatur a domino aut ob <choice><sic>intirmitatem</sic><corr>infirmitatem</corr></choice> <lb/>
            Christo non. placuit qui ad hoc infirmus esse uoluit ut placeret?. <lb n="5"/>
            quemque etiam ipse apostolus Paulus, licet nimiis iam infirmitatibus <lb/>
            laborantem, non tamen nisi pauxillulum uini sumere <lb/>
            ac delibare permisit: hoc est, ita eum uoluit infirmitati suae <lb/>
            consulere, quod noluit tamen ad fortitudinem peruenire. et <lb/>
            hoc cur ita? cur absque dubio, nisi quia, ut ipse dicit: caro<lb n="10"/>
            concupiscit aduersus spiritum, spiritus autem aduersus <lb/>
            carnem? haec enim, inquit, inuicem sibi aduersantur, <lb/>
            ut non quaecumque uultis, illa faciatis. 
</p></div>