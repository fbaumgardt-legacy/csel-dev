<div xmlns="http://www.tei-c.org/ns/1.0" type="textpart" subtype="section" n="48"><p>ostendit  <lb n="15"/>
            profecto nobis una hac sententia pietatem dei. nam si uix <lb/>
            ullus pro summa iustitia mortem suscipit, probauit Christus <lb/>
            quantum praestiterit pro nostra iniquitate moriendo. sed cur <lb/>
            hoc fecerit dominus, statim in subditis docet dicens: commendat <lb/>
            autem suam caritatem deus in nobis: nam <lb n="20"/>
            si, cum adhuc peccatores essemus, Christus pro <lb/>
            nobis mortuus est, multo magis igitur iustificati <lb/>
            nunc in sanguine ipsius salui erimus ab ira per <lb/>
            ipsum. hoc ipso ergo commendat, quia pro impiis mortuus <lb/>
            est; maioris enim pretii est beneficium, quod praestatur indignis. <lb n="25"/>
            idcirco itaque ait: commendat suam caritatem <lb/>
            deus in nobis. quomodo commendat ?</p></div>