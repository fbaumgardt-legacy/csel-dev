<div xmlns="http://www.tei-c.org/ns/1.0" type="textpart" subtype="section" n="12"><p>nec  <lb n="10"/>
            solum hoc sed sunt alia maiora. quid enim? numquid non <lb/>
            consulibus et pulli adhuc gentilium sacrilegiorum more pascuntur <lb/>
            et uolantis pinnae auguria quaeruntur ac paene omnia <lb/>
            fiunt, quae etiam illi quondam pagani ueteres friuula atque <lb/>
            inridenda duxerunt? et cum haec omnia ipsi agant, qui annis <lb n="15"/>
            nomina tribuunt et a quibus anni ipsi exordium sumunt, credimus <lb/>
            nobis bene annos posse procedere, qui a rebus talibus <lb/>
            ordiuntur? atque utinam sicut haec propter consules tantum <lb/>
            fiunt, ita <sic>ilios</sic> tantum incestarent, propter quos fiunt.</p></div>