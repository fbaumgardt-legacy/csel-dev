<div xmlns="http://www.tei-c.org/ns/1.0" type="textpart" subtype="section" n="90"><p>num- I  <lb/>
            quid hoc credibile ullis uideri potest, Romanos haec admisisse, <lb n="5"/>
            barbaros horruisse ? aut numquid est post ista, quae diximus, <lb/>
            quod dici posse uideatur? sed est tamen et multo plus est. <lb/>
            nam quod uitasse eos res foedas diximus, minus est; potest <lb/>
            enim quis inhonesta horrere, non tollere: illud magni ac <lb/>
            singularis est meriti, non solum ipsum labe non pollui, sed <lb n="10"/>
            prouidere etiam ne umquam alii polluantur. procurator enim <lb/>
            est quodammodo salutis humanae, qui non tantum id agit, ut <lb/>
            ipse bonus sit, sed efficere et hoc nititur, ut alii mali esse <lb/>
            desistant.</p></div>