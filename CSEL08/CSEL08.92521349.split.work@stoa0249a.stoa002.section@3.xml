<div xmlns="http://www.tei-c.org/ns/1.0" type="textpart" subtype="section" n="3"><p>immo illa pro te est, <lb/>
            tu contra illam. illa enim tibi consulit sancta dicendo, tu <lb/>
            contra illam uenis praua faciendo, nec contra illam tantum <lb/>
            sed etiam contra te; hoc ipso enim, quod contra illam, et <lb/>
            contra te, quia in illa salus et uita tua est. ac per hoc dum<lb n="5"/>
            legem diuinam deseris, salutem propriam derelinquis. non <lb/>
            aliter ergo nos de dominica lege querimur, quam queri de <lb/>
            optimo medico impatiens aegrotus solet: qui cum ingrauescere <lb/>
            sibi morbos uitio suo fecerit, imperitiam medentis accusat. <lb/>
            quasi uero curare ullam infirmitatem praecepta possint, si eis<lb n="10"/>
            non oboedierit infirmus, aut sanare quemquam obseruantia <lb/>
            ualeat, quam medicus ei imperat, si eam sibi aegrotus ipse  <lb/>
            non praestat.</p></div>