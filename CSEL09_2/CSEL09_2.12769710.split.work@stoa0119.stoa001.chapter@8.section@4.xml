<div xmlns="http://www.tei-c.org/ns/1.0" type="textpart" subtype="section" n="4"><p>his auditis regina crudelis et impia, uestibus dolore <lb/>
            conscissis, talia clamitabat: 'o serue domini, Seuerine, sic, <lb/>
            sic a deo tuo inlatae uindicantur iniuriae! hanc mei contemptus <lb/>
            ultionem effusis precibus postulasti, ut in mea uiscera <lb n="10"/>
            <sic>uindicares</sic>'! itaque multiplici contritione ac miserabili lamentatione <lb/>
            discurrens fatebatur se pro scelere contemptus, quod <lb/>
            in seruum dei commiserat, plagae praesentis ultione percelli <lb/>
            confestimque directis equitibus ueniam poscens et Romanos, <lb/>
            quos eodem die tulerat, pro quibus et rogantem contempserat, <lb n="15"/>
            retransmisit et aurifices accipientes protinus sacramentum ac  <lb/>
            dimittentes infantulum pariter et ipsi dimissi sunt.</p></div>