<div xmlns="http://www.tei-c.org/ns/1.0" type="textpart" subtype="section" n="1"><p>Dum adhuc Norici Ripensis oppida superiora constarent  <lb/>
            et paene nullum castellum barbarorum uitaret incursus, tam <lb n="10"/>
            celeberrima sancti Seuerini flagrabat opinio, ut certatim eum <lb/>
            ad se castella singula pro suis munitionibus inuitarent, credentes <lb/>
            quod eius praesentia nihil eis eueniret aduersi. quod <lb/>
            non sine nutu diuini muneris agebatur, ut omnes eius monitis <lb/>
            quasi caelestibus terrerentur oraculis exemploque illius bonis <lb n="15"/>
            operibus armarentur.</p></div>