<div xmlns="http://www.tei-c.org/ns/1.0" type="textpart" subtype="section" n="1"><p>His auditis habitatores oppidi memorati incredulitati  <lb/>
            ueniam postulantes monitis uiri dei sanctis operibus paruerunt <lb/>
            ieiuniisque dediti et in ecclesia per triduum congregati errata <lb/>
            praeterita castigabant gemitibus et lamentis. die autem tertio, <lb/>
            cum sacrificii uespertini sollemnitas impleretur, facto subito <lb n="5"/>
            terrae motu ita sunt barbari intrinsecus habitantes exterriti, <lb/>
            ut portas sibi Romanos cogerent aperire uelociter.</p></div>