<div xmlns="http://www.tei-c.org/ns/1.0" type="textpart" subtype="section" n="1"><p>Magna quoque famulo dei prophetiae gratia praedito              <lb/>
            in redimendis erat captiuis industria. studiosus etenim insistebat <lb/>
            barbarorum dicione uexatos genuinae restituere libertati. <lb n="5"/>
            interea cuidam cam coniuge liberisque redempto praecepit <lb/>
            transuadare Danuuium, ut hominem ignotum in nundinis <lb/>
            quaereret barbarorum, quem in tantum diuina reuelatione <lb/>
            didicerat, ut etiam signa staturae capillorumque colorem, <lb/>
            uultus eius ac uestis habitum indicaret et in qua parte nundinarum <lb n="10"/>
            reperturus eum foret ostenderet, addens, ut, quicquid <lb/>
            ei reperta diceret persona, reuersus sibi maturius intimaret. <lb/>
</p></div>