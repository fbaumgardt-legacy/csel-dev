<div xmlns="http://www.tei-c.org/ns/1.0" type="textpart" subtype="section" n="2"><p> Quae cum auctor epistolae praefatae rescisset, animo prompto <lb/>
            <sic>remandauit</sic>, ut aliqua sibi per me eiusdem sancti Seuerini <lb/>
            mitterentur indicia, quibus instructus libellum uitae eius scriberet <lb/>
            posterorum memoriae profuturum. hac ego protinus <lb/>
            oblatione compulsus commemoratorium nonnullis refertum <lb n="5"/>
            indiciis ex notissima nobis et cotidiana maiorum relatione <lb/>
            composui, non sine magno maerore animi, iniustum scilicet <lb/>
            reputans, ut te superstite laicus la nobis hoc opus efficere <lb/>
            rogaretur, cui et modus et color operis non sine praesumptione <lb/>
            quadam possit iniungi, ne forsitan saeculari tantum litteratura <lb n="10"/>
            politus tali uitam sermone conscriberet, in quo multorum <lb/>
            plurimum laboraret inscitia et res mirabiles, quae diu quadam <lb/>
            silentii nocte latuerant, quantum ad nos attinet ignaros liberalium  <lb/>
            litterarum, obscura disertitudine non lucerent. 
</p></div>