<div xmlns="http://www.tei-c.org/ns/1.0" type="textpart" subtype="section" n="2"><p>            propter quod etiam flagellatus est, sed flagella iusto remedia salutis  <lb/>
            sunt; castigat enim dominus quem recipit. unde <lb/>
            etiam Dauid conuersus ad domini caritatem atque in eius eruditus<lb n="10"/>
            praeceptis, non ignorans, eo quod caducis caduca fortuito quodam <lb/>
            deferantur euentu et quia non diuitiarum abundantia, sed uirtutum <lb/>
            gratia uitae probabilis merita pensantur, dilexit magis <lb/>
            quam dereliquit mandata dei, quibus solis potuit ingruentes <lb/>
            nequitias spiritales et insurgentes huius corporis adpetitus in hac <lb n="15"/>
            tam fragilis naturae infirmitate superare. magna igitur uirtus, <lb/>
            quae sub tantis persecutionibus constituta et paene obpressa <lb/>
            tamen suum non est oblita praesidium nec mandata dei dereliquit. 
</p>
          
</div>