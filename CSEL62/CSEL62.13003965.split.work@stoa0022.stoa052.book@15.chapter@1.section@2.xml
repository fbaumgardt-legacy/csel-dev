<div xmlns="http://www.tei-c.org/ns/1.0" type="textpart" subtype="section" n="2"><p>utinam mihi adspiret haec gratia, ut gladio spiritali,  <lb n="10"/>
            qui est uerbum dei, ab ecclesia domini incentiua uniuersa <lb/>
            possim abolere uitiorum et terrena auferre delicta, quibus in foueam <lb/>
            quandam lubrici praecipitamur erroris, ut de ciuitate dei expellatur <lb/>
            iniquitatis operator! ciuitas dei ecclesia est, ecclesia corpus est <lb/>
            Christi. peccat in caelum, qui caelestis ciuitatis iura contaminat <lb n="15"/>
            et inmaculati corporis uiolat sanctitatem suorum conluuione <lb/>
            uitiorum. 
</p>
          
</div>