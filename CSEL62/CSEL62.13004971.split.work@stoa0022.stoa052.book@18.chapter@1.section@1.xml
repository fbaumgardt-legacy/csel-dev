<div xmlns="http://www.tei-c.org/ns/1.0" type="textpart" subtype="section" n="1">
<p>Qui quaerit ergo Christum. quaerit et tribulationem eius <lb/>
            nec refugit passionem. denique Dauid, qui dignus erat ut a tribulatione <lb/>
            quaereretur. tribulationem et ipse quaesiuit; nam nisi quaesisset, <lb n="10"/>
            non inuenisset. quod inuenerit autem, ipse testatur dicens: <lb/>
            tribulationem et dolorem inueni et <sic>nomendominiinuocaui</sic>, <lb/>
            et alibi: in tribulatione inuocaui <lb/>
            dominum et exaudiuit me in latitudine. bona ergo <lb/>
            tribulatio. quae dignos facit qui in latitudine exaudiamur a domino;<lb n="15"/>
            gratia est autem exaudiri a domino deo nostro. 
</p>
          
</div>