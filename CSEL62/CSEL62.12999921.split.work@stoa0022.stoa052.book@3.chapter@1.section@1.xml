<div xmlns="http://www.tei-c.org/ns/1.0" type="textpart" subtype="section" n="1">
<p>Meritoque dicit: <hi rend="italic">concupiuit anima mea desiderare<lb n="5"/>
             iudicia tua in omni tempore</hi>. quod utique <lb/>
            non facit nisi liber a uinculis, non solum a uinculis sollicitudinis saecularis, <lb/>
            sed etiam a uinculis caritatis humanae. uincula conplura <lb/>
            sunt in hoc saeculo: uincula sunt desideria uiuendi, uincula sunt <lb/>
            oblectamenta uoluptatum, uincula sunt honorum, uincula coniugii. <lb n="10"/>
            denique dicit tibi bonus magister: solutus es ab uxore? <lb/>
            ne quaesieris uxorem.</p></div>