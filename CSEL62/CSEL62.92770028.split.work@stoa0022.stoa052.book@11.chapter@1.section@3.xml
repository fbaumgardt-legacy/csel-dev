<div xmlns="http://www.tei-c.org/ns/1.0" type="textpart" subtype="section" n="3"><p>et fortasse, cum persecutiones non patimur,  <lb n="5"/>
            tamquam condemnati habemur, quia nequaquam pie uiuere <lb/>
            uelimus in Christo. nam utique, cum sit definita sententia, quod <lb/>
            omnes qui uolunt pie uiuere in Christo Iesu <lb/>
            persecutiones patiuntur, uidetur is qui persecutionem <lb/>
            non patitur abdicatus, quod non sit piae intentionis in Christo; deuotionem <lb n="10"/>
            etenim fidei proelia persequuntur; si desint certamina, <lb/>
            uereor ne deesse uideatur qui certare desierit.</p></div>