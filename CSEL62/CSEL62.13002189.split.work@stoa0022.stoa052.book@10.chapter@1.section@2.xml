<div xmlns="http://www.tei-c.org/ns/1.0" type="textpart" subtype="section" n="2"><p> <lb/>
            alius enim humiliatus aerumnis posceret, ut circa eum temptamenta <lb/>
            desinerent et sedare aduersa dominus dignaretur, ne tribulationum <lb/>
            procella in eum saeuiret; iste autem tamquam athleta fortis et <lb/>
            patiens, qui exerceri et ungi animam suam tribulationibus nosset,<lb n="5"/>
            non tristia dimouere, non inpugnantia declinare desiderat, non <lb/>
            illud omne desinere quod fatigationem et laborem adferret exposcit, <lb/>
            sed maioris in tempore laboris sui aduersus temptationum procellas <lb/>
            dari sibi uerbum consolationis exposcit, ut possit forti quae ingruunt <lb/>
            mente tolerare, ne aliqua maestitiae perturbatione lassetur. in eo<lb n="10"/>
            igitur obsecrat misericordiam dei, ne auxilio destitutus expediendi <lb/>
            coeptam militiam derelinquat. 
</p>
          
</div>