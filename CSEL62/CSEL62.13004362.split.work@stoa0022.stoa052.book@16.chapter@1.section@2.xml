<div xmlns="http://www.tei-c.org/ns/1.0" type="textpart" subtype="section" n="2"><p>nam nisi omnem uiam iniquitatis oderis, non potes in omnibus  <lb/>
            praeceptis dei corrigi. potest enim fieri ut aliquis temperet a crudelitatis <lb/>
            horrore. lubrico tamen deceptus amore meretricis et semitas <lb/>
            incontinentiae iuuenilis ingressus inpressum semel non queat reuocare <lb/>
            uestigium; multos enim uitia blandiora decipiunt et contra<lb n="20"/>
            auertit a se plurimos tristis et nimium seuera crudelitas. sed iuuentus <lb/>
            ad amorem liberior, ad lapsum incautior, ad infirmitatem fragilior. 
</p></div>