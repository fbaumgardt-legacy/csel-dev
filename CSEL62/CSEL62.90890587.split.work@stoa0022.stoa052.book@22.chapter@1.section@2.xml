<div xmlns="http://www.tei-c.org/ns/1.0" type="textpart" subtype="section" n="2"><p>hic est murus qui habet duodecim portas apostolicas,  <lb/>
            per quas populo nationum patet ingressus in ecclesiam. sed murus <lb/>
            quamuis ambitum totius urbis includat, tunc tamen est munitior.<lb n="15"/>
            cum receptacula habuerit praeparata, in quibus propugnatores <lb/>
            urbis tutum speculandi ac tuendi possint habere subsidium. sed <lb/>
            quia rationabilis haec ciuitas est et omnis spes eius in dei uerbo est, <lb/>
            non ferrea, sed argentea ei propugnacula requiruntur, eloquiis caelestibus <lb/>
            magis quam corporis uoluptatibus hostiles impetus<lb n="20"/>
            repulsare consueta. eo fulta praesidio, eo splendore fulgens habilior <lb/>
            Christi copulae iudicatur. 
</p>
          
</div>