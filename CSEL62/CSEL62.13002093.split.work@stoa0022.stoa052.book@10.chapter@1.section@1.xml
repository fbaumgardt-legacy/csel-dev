<div xmlns="http://www.tei-c.org/ns/1.0" type="textpart" subtype="section" n="1">
<p>Sequitur uersus secundus: <hi rend="italic">qui timent te uidebunt<lb n="15"/>
             me et laetabuntur, quia in uerba tua <lb/>
            supersperaui</hi>. fortasse aliquibus uideatur hoc esse contrarium, <lb/>
            quia iustus dicit: qui timent te uidebunt me et <lb/>
            laetabuntur; multis enim iustus grauis est cum uidetur. <lb/>
            denique in euangelio plerique dominum Iesum uidere non poterant,<lb n="20"/>
            sicut Geraseni rogabant eum, ut abiret de regionibus eorum, et alii <lb/>
            ei transitum denegabant, quando tamen per eos transire nolebat. <lb/>
            
</p>
</div>