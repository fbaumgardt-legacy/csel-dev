<div xmlns="http://www.tei-c.org/ns/1.0" type="textpart" subtype="section" n="1">
<p>Pascua nostra etiam isti uersiculi sunt, de quibus hodie tractaturi <lb/>
            sumus, in quibus Dauid dicit: pascebam oues patris <lb/>
            m e i, ostendens ueram lucernam, discens humilitatem. in talibus<lb n="10"/>
            pascuis uerus Dauid, uerus humilis et manu fortis, qui non rapinam <lb/>
            arbitratus est esse se aequalem deo, sed semet ipsum exinaniuit et <lb/>
            homo natus per uirginis partum humiliauit se usque ad mortem, <lb/>
            oues patris sui diuina praedicatione pascebat, cum secundum <lb/>
            scripturas suum probaret aduentum, cum quinque panibus et<lb n="15"/>
            duobus piscibus hominum milia multa satiaret. 
</p>
          
</div>