<div xmlns="http://www.tei-c.org/ns/1.0" type="textpart" subtype="section" n="2"><p>multi enim non solum alieni a fide, sed etiam qui uidentur   <lb/>
            non mediocria scripturarum praecepta gustasse, temptari <lb/>
            solent prosperis superborum processibus, uidentes eos, qui praeuaricantur <lb/>
            legem, impietatis arbitros, adrogantes, contemptores fidelium, <lb n="5"/>
            extollentes se aduersus eos, qui humiliant cor suum secundum timorem <lb/>
            dei et praecepta caelestia, <choice><sic>abundarc</sic><corr>abundare</corr></choice> in hoc saeculo diuitiis praeconio <lb/>
            honoribus potestatibus eisque, quo grauiora commiserint, eo <lb/>
            affluentiores successus commodorum saecularium secundare, contra <lb/>
            autem iustos uiros plerumque laborare inopia, amissionibus filiorum, <lb n="10"/>
            sterilitatibus coniugum, quo exagitati atque turbati sensum mentis <lb/>
            inclinent, ut putent dei in hoc quoddam errare iudicium, non tenentes <lb/>
            caput ueritatis, quo euidentissime conprehenditur non in <lb/>
            hoc <choice><sic>saecirto</sic><corr>saeculo</corr></choice>, sed in futuro repositam nostrorum remunerationem <lb/>
            esse meritorum. <lb n="15"/>
            
</p>
          
</div>