<div xmlns="http://www.tei-c.org/ns/1.0" type="textpart" subtype="section" n="1">
<p>Ipse dominus Iesus cum diceret, ut legisti in libro euangelii <lb/>
            secundum Matthaeum scriptum: beati pauperes spiritu, <lb/>
            subiecit in posterioribus: omnis qui audierit uerba <lb/>
            mea haec et fecerit ea, similis erit homini <lb/>
            sapienti. non ergo qui audit tantummodo similis erit, sed qui<lb n="10"/>
            facit quae audierit. ergo neque factum sine auditu neque auditio <lb/>
            sine facto potest esse sapientis, sed qui audit et facit. audiamus <lb/>
            igitur ut intellegamus, faciamus ut intellexisse nos quod audiuimus <lb/>
            conprobemus. 
</p>
          
</div>