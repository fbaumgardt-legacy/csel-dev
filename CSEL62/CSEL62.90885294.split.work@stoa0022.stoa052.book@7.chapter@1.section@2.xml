<div xmlns="http://www.tei-c.org/ns/1.0" type="textpart" subtype="section" n="2"><p>            cognoscit, quod neque peccator poenam suae improbitatis euadat   <lb/>
            neque iustus aequitatis suae praemiis defraudetur. retexit enim <lb n="5"/>
            animo, quod ab initio Adam propter mandati caelestis praeuaricationem <lb/>
            de paradisi eiectus sit incolatu et Cain parricidalis sceleris <lb/>
            pretium diuinae sententiae auctoritate damnatus exsoluerit, quod <lb/>
            Enoch propter deuotionem raptus ad caelum terrenae malitiae uirus <lb/>
            euaserit, quod Noe propter iustitiam diluuii uictor generis factus <lb n="10"/>
            superstes humani sit, quod Abraham propter fidem seminarium <lb/>
            posteritatis suae toto orbe diffuderit, quod Israel propter laborum <lb/>
            tolerantiam populum credentium proprii nominis signaculo consecrauerit, <lb/>
            quod ipse Dauid propter mansuetudinem regali honore <lb/>
            donatus senioribus fratribus antelatus sit, quod Helias propter zelum <lb n="15"/>
            dei curru eleuatus in aerem caelestis sedis hospitium noui generis <lb/>
            adquisierit incolatu. 
</p>
          
</div>