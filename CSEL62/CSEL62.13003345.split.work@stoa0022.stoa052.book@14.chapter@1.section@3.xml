<div xmlns="http://www.tei-c.org/ns/1.0" type="textpart" subtype="section" n="3"><p>multas habes lucernas; accende omnes, quia dictum est   <lb/>
            tibi: sint lumbi uestri praecincti et lucernae <lb/>
            uestrae ardentes. quia multae tenebrae, multae lucernae <lb/>
             sunt necessariae, ut meritorum nostrorum in tantis tenebris lumen <lb n="15"/>
            eluceat. istas lucernas lex significauit semper lucere debere in <lb/>
            tabernaculo testimonii, non illas quas Iudaei accendunt cotidie. <lb/>
            illae sub umbra lucent et extinguntur cotidie, quia quod faciunt <lb/>
            non uident, quod legunt nesciunt, accipientes secundum litteram <lb/>
             quod praecipitur secundum spiritum.</p></div>