<div xmlns="http://www.tei-c.org/ns/1.0" type="textpart" subtype="section" n="1">
<p>Quam bonum est ferre <sic>conuieium</sic> et conuicium non referre! <lb/>
            deum praesulem adquirit qui conuicianti nescit irasci. denique quanta <lb n="15"/>
            patientiae gratia dicentis: maledicent ipsi, et tu benedices! <lb/>
            beatus qui maledicta non sentit, beatus quem maledicta <lb/>
            non permouent: non enim potest maledicto moueri, qui maledicta <lb/>
            hominum diuino munere benedictionis excludit. non potest sentire <lb/>
            maledictum, qui habet uerbum, et non potest referre maledictum, cui <lb n="20"/>
            in ore semper est uerbum. 
</p>
          
</div>