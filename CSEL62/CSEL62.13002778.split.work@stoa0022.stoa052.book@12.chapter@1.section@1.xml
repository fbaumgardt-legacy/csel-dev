<div xmlns="http://www.tei-c.org/ns/1.0" type="textpart" subtype="section" n="1">
<p>Ipse oriens, inquit, uadit ad austrum et <lb/>
            gyrat ad aquilonem, ille utique oriens, qui ait: oriens <lb/>
            nomen est mihi, qui semper oritur piis, numquam occidit. <lb/>
            ipse oriens populo Hebraeorum ad austrum iuit, ad molliorem populum<lb n="20"/>
            luxuria magis feruentis corporis lubricum quam impietatis <lb/>
            inmanitate praedurum, aut certe ad nobiliorem plebem, quae erat <lb/>
            genus electum uindicans sibi patriarcharum prosapiam. sed quia <lb/>
            perseuerabat in uitiis nec emendabat errorem, ideo sol iustitiae gyrauit <lb/>
            ad gentes, quae ante eloquiis caelestibus defraudatae inmanes<lb n="25"/>
            et ignobiles habebantur;</p></div>