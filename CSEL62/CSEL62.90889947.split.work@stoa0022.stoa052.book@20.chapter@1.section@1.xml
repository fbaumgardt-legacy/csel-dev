<div xmlns="http://www.tei-c.org/ns/1.0" type="textpart" subtype="section" n="1">
<p>Ergo et hic personam iudicis propositumque suscepit dicens: <lb/>
            nonpossum a me facere quicquam. bonus enim iudex <lb/>
            nihil ex arbitrio suo facit et domesticae proposito uoluntatis, sed <lb/>
            iuxta leges et iura pronuntiat, scitis iuris obtemperat, non indulget<lb n="10"/>
            propriae uoluntati, nihil paratum et meditatum domo defert, sed <lb/>
            sicut audit ita iudicat et sicut se habet negotii natura decernit. obsequitur <lb/>
            legibus, non aduersatur, examinat causae merita, non mutat. 
</p>
          
</div>