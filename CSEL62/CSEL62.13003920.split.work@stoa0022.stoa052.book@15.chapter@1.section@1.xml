<div xmlns="http://www.tei-c.org/ns/1.0" type="textpart" subtype="section" n="1">
<p>Sed ne forte adiuti in necessitatibus postea in prosperis positi <lb/>
            neglegamus, docet nos inmemores beneficiorum caelestium nequaquam <lb/>
            esse debere, sed meditari iustificationes domini, ut et, cum<lb n="5"/>
            boni operis aliquid fecerimus, semper tamen nostra ei peccata fateamur; <lb/>
            haec enim est iustificatio domini. denique Pharisaei non iustificauerunt <lb/>
            deum, qui baptizari baptismo paenitentiae noluerunt. 
</p></div>