<div xmlns="http://www.tei-c.org/ns/1.0" type="textpart" subtype="section" n="1">
<p>Uerum quia passio saluatoris omnes redemit, non absurdum <lb/>
            est intellegere ita hos mouisse capita sua, sicut prophetabat <lb/>
            princeps ille synagogae: expedit unum hominem mori <lb n="5"/>
            pro populo. aliud dicere uolebat, aliud significabat. et isti aliter <lb/>
            mouebant caput quasi insultantes et aliud adnuntiabant, quia ipse <lb/>
            erat qui uenit, ut pigrum illud atque terrenum principale hominum <lb/>
            commoueret, quo euacuata obseruatione litterae mysterium quaereremus <lb/>
            in uerbis.</p></div>