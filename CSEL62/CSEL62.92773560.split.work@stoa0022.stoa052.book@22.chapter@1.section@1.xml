<div xmlns="http://www.tei-c.org/ns/1.0" type="textpart" subtype="section" n="1">
<p>Cum hanc igitur ianuam pulsaueris, uide quomodo ingrediaris, <lb/>
            ne forte iam ingressus extra conspectum regis sis. multi ingrediuntur <lb n="5"/>
            palatia et non statim regem istum terrae uident, sed <lb/>
            frequenter obseruant, ut aliquando uidere mereantur. nec praesumunt <lb/>
            uidendi copiam, sed iussi repraesentantur et precem fundunt, <lb/>
            ut cum beniuolentia suscipiantur, primus sui sermonis ingressus <lb/>
            ne quid titubet, ne quid offendat. quanto magis rogandus est deus, <lb n="10"/>
            ut ostium misericordiae suae nostra ingrediatur oratio! denique et <lb/>
            Paulus rogat, ut aperiatur sibi ostium uerbi ad loquendum mysterium <lb/>
            Christi. 
</p>
          
</div>