<div xmlns="http://www.tei-c.org/ns/1.0" type="textpart" subtype="section" n="1">
<p>Qui quaerit igitur tribulationem, non refugit, qui non refugit, <lb/>
            inuenitur; non enim refugit qui mandata dei sensu operibusque <lb/>
            meditatur. nam utique illum athletam certamina inueniunt, qui in <lb/>
            usu exercitii fuerit constitutus; qui uero exercitium dereliquerit, sine<lb n="20"/>
            dubio non poterit repperiri, quia indignus est ut quaeratur. Dauid <lb/>
            ergo quasi bonus athleta dicit: tribulatio et necessitas <lb/>
            inuenerunt me, quia paratum semper habuerunt, non <lb/>
            refugientem necessitatum et tribulationum proelia, sed petentem. 
</p>
          
</div>