<div xmlns="http://www.tei-c.org/ns/1.0" type="textpart" subtype="section" n="1">
<p>Aliter quoque hanc interpretationem sumere licet. uenit in <lb/>
            nube leui Christus in Aegyptum, hoc est: uenit in susceptione corporis <lb/>
            in hoc saeculum; in nube uenit quem nebula corporis obumbrabat, <lb/>
            sed leuis erat caro quam nulla sua grauabant delicta. quomodo<lb n="10"/>
            enim peccatis grauaretur suis, qui auferebat omnium peccata <lb/>
            populorum ? ecce, inquit, agnus dei, ecce qui tollit <lb/>
            peccatum mundi. ante hesternum lectum est, quia stabat <lb/>
            Iesus et habebat uestimenta sordida; mea enim peccata portabat. 
</p></div>