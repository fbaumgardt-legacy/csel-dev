<div xmlns="http://www.tei-c.org/ns/1.0" type="textpart" subtype="section" n="2"><p>            esse te credas qui liber es, qui munitus es spiritalibus turmis, si prophetam  <lb/>
            non derelinquas. cum tibi propheta loquitur, quia deus <lb/>
            dixit: ego caelum et terram compleo, cum tibi <lb/>
            propheta dicit: quia plures nobiscum sunt, quia <lb/>
            in circuitu nostro angeli sunt, attolle oculos mentis et uidebis non<lb n="10"/>
            solum angelos, sed etiam deum, qui dicat tibi: aperi mihi, <lb/>
            soror mea, proxima mea. pulsat ad ianuam et quando <lb/>
            tu dormis; si tamen uel excitatus euigiles uel uocatus ianuam tui <lb/>
            pectoris aperias, introibit. quodsi fugias lectionem propheticam, <lb/>
            si domi non legas, in ecclesia audire nolis, nonne, sicut ille, qui <lb n="15"/>
            auerso coniuet obtutu, ne uideat quod possit uidere, claudit oculos, <lb/>
            ne aspiciat, cui potestas uidendi est, aut sicut in furore plerique <lb/>
</p></div>