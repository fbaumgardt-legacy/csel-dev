<div xmlns="http://www.tei-c.org/ns/1.0" type="textpart" subtype="section" n="2"><p>in saeculum ergo permanet  <lb/>
            uerbum tuum, domine, in caelo. et quomodo ipse <lb/>
            dixisti: caelum et terra transibunt, uerba <lb/>
            autem mea non praeteribunt? in saeculum permanet <lb/>
            uerbum, non ultra saeculum et saecula; saecula enim temporis sunt. <lb n="10"/>
            caelum ergo et terra, id est opera mundi istius, praeteribunt et tempora <lb/>
            permanebunt. alius qui spiritalis est et diiudicat uerba legis: in <lb/>
            aeternum, inquit, domine, permanet uerbum tuum <lb/>
            in caelo; aeternitas enim uerbi manentis opinionem uerbi <lb/>
            praetereuntis excludit.</p></div>