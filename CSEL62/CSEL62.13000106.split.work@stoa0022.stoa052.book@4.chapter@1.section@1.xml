<div xmlns="http://www.tei-c.org/ns/1.0" type="textpart" subtype="section" n="1">
<p>Relinquens itaque eas Dauid pronuntiat et apud deum <lb/>
            non tacet: confitetur errores, non negat lapsus. simile illi hoc dixit: <lb/>
            adnuntiabo aduersus me iniquitatem meam <lb/>
            domino. si enim se accusauerit iustus, uocem parati accusatoris <lb/>
            exclusit. qui solet coacerbare peccata et uniuscuiusque exaggerare <lb n="5"/>
            flagitia. obstruit ergo os eius, qui ipse de se fuerit ante confessus, <lb/>
            et praestruit ueniam confitentis uerecundia. excusat reum pudor <lb/>
            suus, accusat auctorem; qui enim sua delicta non tacuit, uidetur in <lb/>
            se doluisse quod fecit, in diabolo prodidisse quod suasit. ideoque ait <lb/>
            scriptura: iustus in exordio sermonis accusator <lb n="10"/>
            est sui.</p></div>