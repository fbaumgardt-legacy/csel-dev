<div xmlns="http://www.tei-c.org/ns/1.0" type="textpart" subtype="section" n="1">
<p>At uero alia uincula sunt, ut dixi, domini Iesu, quem sequuntur, <lb/>
            inquit. alligati uinculis, hoc est uinculis adstricti caritatis <lb n="5"/>
            et amoris, fidei uinculis alligati, licet sic possit intellegi: alligati <lb/>
            uinculis Christum sequuntur, hoc est peccatorum et criminum <lb/>
            remissorem, fontem indulgentiarum, redemptionis auctorem. sequamur <lb/>
            ergo uincula Christi, fugiamus uincula <choice><sic>uenatomm</sic><corr>uenatorum</corr></choice>, ne, dum <lb/>
            incedimus, dum ignoramus, laqueos eorum pes nostrae mentis incurrat, <lb n="10"/>
            ne animae nostrae ceruicem nexibus inseramus.</p></div>