<div xmlns="http://www.tei-c.org/ns/1.0" type="textpart" subtype="section" n="2"><p>            qui toto corde exquirit eum, ut, quod deest naturae, id dei operatione <lb n="15"/>
            adquirat et gratia ? sicut Salomon, qui ex toto corde exquirens <lb/>
            deum sapientiam postulauit et, quia non opes sibi regias, sed diuinae <lb/>
            munus gratiae depoposcit, accipere meruit sapientiae disciplinam, <lb/>
            repletus est domini spiritu, ut cognosceret mandata omnia. <lb/>
            qui autem non habet, ut in cordc suo exquirat dominum, et <lb n="20"/>
            facit quidem opus dei, sed neglegenter facit, maledicto subiectus <lb/>
            est, sicut legimus, quia maledictus omnis qui opus <lb/>
            dei facit neglegenter. merito ergo repellitur, quia <lb/>
            maledicto dignus est, quia polluit magis et inpedit opus quod <lb/>
            neglegenter putauerit exequendum. <lb n="25"/>
            
</p>
          
</div>