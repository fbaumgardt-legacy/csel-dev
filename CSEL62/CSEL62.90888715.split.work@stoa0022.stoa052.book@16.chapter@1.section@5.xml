<div xmlns="http://www.tei-c.org/ns/1.0" type="textpart" subtype="section" n="5"><p>alius circensibus ludis aut theatralibus sollicitatus uoluptatibus  <lb/>
            aut ceteris uanitatibus occupatus ecclesiam non frequentat; alium <lb n="10"/>
            ruris quieta delectant eaque causa ad ecclesiam rarus accessus est. <lb/>
            itaque diuerso usu in eundem indeuotionis errorem uterque concurrit. <lb/>
            sed qui omnem uiam iniquitatis odit, ad uniuersa corrigitur <lb/>
            et emendatur. et bene posuit 'uiam iniquitatis'; ille enim facilius <lb/>
            iniquitatem declinat, qui uias eius non fuerit ingressus. <lb n="15"/>
            
</p>


</div>