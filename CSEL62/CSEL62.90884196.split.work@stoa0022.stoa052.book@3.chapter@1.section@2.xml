<div xmlns="http://www.tei-c.org/ns/1.0" type="textpart" subtype="section" n="2"><p>neque enim aegrotus uri desiderat uel incidi, ut pcssit recipere   <lb/>
            sanitatem. refugit qui grauius aegrotat, ne uratur, ne incidatur, <lb/>
            ne alligetur, ne abstineatur a cibo; qui autem salutarem habet ualitudinem, <lb/>
            medico securus occurrit. unde etiam dominus non otiose ait: <lb n="5"/>
            desiderio desideraui hoc pascha manducare <lb/>
            uobiscum, non solum desiderans, sed etiam geminato desiderio <lb/>
            concupiscens remissionem tribuere peccatorum. concupiscamus ergo <lb/>
            et nos desiderare iudicia deiâ€”bona conscientia quae, cum examinatur, <lb/>
            probatur-et concupiscamus desiderare in omni tempore, ut nullum <lb n="10"/>
            momentum bonae praetereat uacuum cupiditatis. 
</p>
          
</div>