<div xmlns="http://www.tei-c.org/ns/1.0" type="textpart" subtype="section" n="2"><p>per singulos cura sit gressus, nulli   <lb/>
            credas tuum nisi praeeunte lucernae istius luce processum. et ubi <lb n="5"/>
            putas quod luceat gurges est, uidetur lucere, sed polluit, et ubi <lb/>
            putas solidum esse uel siccum, ibi lubricum est, si lucerna tibi longius <lb/>
            sit. sit ergo tibi fides itineris tui praeuia, sit tibi iter scriptura <lb/>
             diuina; bonus est caelestis ductus eloquii. ex hac lucerna accende <lb n="10"/>
            et tu lucernam, ut luceat interior oculus tuus qui lucerna est tui <lb/>
            corporis.</p></div>