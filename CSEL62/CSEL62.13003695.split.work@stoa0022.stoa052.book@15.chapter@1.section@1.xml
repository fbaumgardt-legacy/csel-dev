<div xmlns="http://www.tei-c.org/ns/1.0" type="textpart" subtype="section" n="1">
<p>'Samech' incipit littera quinta decima, quae interpretationem <lb/>
            habet 'audi'. est et alia eius interpretatio quae dicitur 'firmamentum'. <lb/>
            quid est 'audi'? non otiose dicitur quod commune est<lb n="5"/>
            omnibus et suppetit uniuersis ipso iure naturae. et ideo non est <lb/>
            otiosum, quod admoneris ut audias, cum etiam inuiti et aliud agentes <lb/>
            sonum tamen aut uocem audire solemus. sed quia non est solum <lb/>
            audire hoc quod suppetit officio naturae, sed etiam illud quod maius <lb/>
            est, ut audias non usu tantum corporis quantum intellectu mentis,<lb n="10"/>
            ideo diligentius considera istius litterae interpretationem seriemque <lb/>
            uersuum qui secuntur. 
</p>
          
</div>