<div xmlns="http://www.tei-c.org/ns/1.0" type="textpart" subtype="section" n="1">
<p>Aliter qui uult intellegere: multi, inquit, peccata persuadere <lb n="5"/>
            atque ex pectore fidem extorquere conati sunt mihi, alius adulterium, <lb/>
            alius hominis necem, alius oppressionem uiduae uel pupilli, <lb/>
            alius aliud, et putabant me suis retibus esse capiendum. expectauerunt <lb/>
            me, ut perderent contagione peccati, sed ego non inlecebris <lb/>
            peccatorum mentem a studio diuinae cognitionis auerti nec intentionem <lb n="10"/>
            meam, domine, a mandatorum tuorum serie declinaui, sed <lb/>
            intellexi testimonia tua; si enim non intellexissem, peccatores me <lb/>
            utique illi perdidissent.</p></div>