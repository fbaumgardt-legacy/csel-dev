<div xmlns="http://www.tei-c.org/ns/1.0" type="textpart" subtype="section" n="3"><p>             quia prodest, quod Hebraei aurem seruuli pertundunt subula et  <lb/>
            praeputia sui circumcidunt corporis ? non intellegunt penitus, quid <lb/>
             lex diuina discernat. signa sunt ista, non ueritas. sed ille intellegit, <lb n="15"/>
            qui cor suum spiritali circumcisione castificat, ut conluuiem omnem <lb/>
            corporeae labis emundet. ille intellegit, qui subulam et aurem mentis <lb/>
            uigore transcendit et illam animam, quam pertransiuit gladius ad <lb/>
            reuelanda cordis occulta, perpetuae praemio libertatis attollit uel <lb/>
             examinandis sermonibus sollicite seruiens, quoscumque uirtutis <lb n="20"/>
            suae aure susceperit, mysterio sanctificat spiritali.</p></div>