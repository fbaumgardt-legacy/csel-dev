<div xmlns="http://www.tei-c.org/ns/1.0" type="textpart" subtype="section" n="2"><p>non dixit 'fac', sed 'crea', ut de integro cor eius  <lb/>
            instauret et mundet. maior quidam in hoc sermone ambitus est; <lb/>
            grande enim cor est a domino creatum, quod recipiat uerbum de <lb/>
            caelestibus uirtutibus ac potestatibus, grande cor, quod recipiat <lb/>
            ipsum dominum dicentem: inhabitabo in illis et deambulabo<lb n="20"/>
            in ipsis. ut haec igitur recipiat, creatorem sibi <lb/>
            cordis sui non angelum fieri, sed ipsum dominum deprecatur, qui <lb/>
            caelum creauit et terram. 
</p>
          
</div>