<div xmlns="http://www.tei-c.org/ns/1.0" type="textpart" subtype="section" n="2"><p>             <lb/>
            inserere collum tuum diaboli laqueis. strangulat auaritia pauperem <lb/>
            in hoc saeculo, sed in perpetuum diues suis laqueis suffocatur, cuius <lb/>
            sensus in uanitate est, in tenebris ambulat, qui in his laborat, quae <lb/>
            sibi prodesse non possint. uanitas est sollicitudo uitae huius: unde <lb/>
            non in crapula et ebrietate, non in deliciis corporis, sed in cognitione<lb n="5"/>
            praeceptorum caelestium delectationem nostri debemus ponere. in <lb/>
            uanitate currit, qui sibi successibus uidetur afluere saecularibus, qui <lb/>
            tamquam umbra praetereunt. auerte igitur oculos tuos, ne uanitatem <lb/>
            uideant. 
</p>
          
</div>