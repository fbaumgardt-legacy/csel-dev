<div xmlns="http://www.tei-c.org/ns/1.0" type="textpart" subtype="section" n="1">
<p>Didicimus quid sit adpropinquare orationem, hoc est 'eleuetur <lb/>
            actibus nostris'. si eleuas actus tuos, eleuasti orationem tuam. <lb/>
            qui nouit leuare manus suas, dirigit orationem suam in conspectu <lb/>
            dei, sicut infra legisti: dirigatur oratio mea sicut incensum <lb/>
            in conspectu tuo, eleuatio manuum<lb n="20"/>
            mearum sacrificium uespertinum. haec utique <lb/>
            oratio ad uitam, alia oratio in peccatum: et oratio eius <lb/>
            fiat in peccatum. et tu si saecularia petas, si flagitiosa <lb/>
            postules, oratio tua non ad deum dirigitur, sed in peccatum, <lb/>
            ideoque intellege quae petas. <lb n="25"/>
            
</p>
          
</div>