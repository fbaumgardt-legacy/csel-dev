<div xmlns="http://www.tei-c.org/ns/1.0" type="textpart" subtype="section" n="1">
<p>Habes igitur quomodo auferas uelamen, quod manet supra <lb/>
            oculos cordis tui; conuertere ad dominum, et uelamen cadet. conuersus<lb n="10"/>
            est Paulus ad benedictionem Ananiae; uelut squamae ceciderunt <lb/>
            ab oculis eius et uidit, qui per triduum ante non uiderat; <lb/>
            simul oculus corporis animaeque sanatur, quia <choice><sic>medicamentuni</sic><corr>medicamentum</corr></choice> ei <lb/>
            medicus demonstrauerat ille de caelo, de quo scriptum est: misit <lb/>
            uerbum suum et sanauit eos et ex omnibus<lb n="15"/>
            infirmitatibus suis liberauit eos. non est medicus <lb/>
            iste de terris, qui omnes curat infirmitates et populos integros sanat. 
</p></div>