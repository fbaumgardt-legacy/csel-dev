<div xmlns="http://www.tei-c.org/ns/1.0" type="textpart" subtype="section" n="2"><p>magnum sane munus, si se ipse  <lb n="5"/>
            cognoscat, et quaedam forma <choice><sic>lustitiae</sic><corr>iustitiae</corr></choice>, mundo magis quam sibi <lb/>
            nasci. unde et Salomon ait: grande homo et pretiosum <lb/>
            uir misericors, uirum autem fidelem opus <lb/>
            est inuenire. et uere magnus est qui et diuini operis interpres <lb/>
            est et imitator dei. homo est enim qui potuit dicere: imitatores <lb n="10"/>
            mei estote, sicut et ego Christi. terram excolit, <lb/>
            mari tamquam possessione utitur, caeli ornamenta gratus miratur <lb/>
            adsertor. euanuerat rerum natura, nisi qui ea uteretur diuina prouidentia <lb/>
            esset adiectus. 
</p>
          
</div>