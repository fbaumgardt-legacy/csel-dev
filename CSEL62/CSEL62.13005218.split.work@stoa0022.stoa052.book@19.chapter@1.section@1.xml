<div xmlns="http://www.tei-c.org/ns/1.0" type="textpart" subtype="section" n="1">
<p>An uero Moyse magistro usus populus Iudaeorum cotidie <lb/>
            in senioribus suis, qui ad hoc munus electi sunt, noctibus ac diebus <lb/>
            sine ulla cessatione recenset scripturas diuinas et, si quid aliud seniorem <lb/>
            interrogaueris, nescit nisi scripturae diuinae seriem resultare. <lb n="10"/>
            uacat illic sermo de saeculo, sola illic scriptura contexitur, singulorum <lb/>
            sibi per uices ora succedunt, ne quando sacer ille sonus mandatorum <lb/>
            caelestium ferietur: et tu, christiane, dormis, cui magister est <lb/>
            Christus, et non uereris, ne de te dicatur: 'populus iste nec labiis me <lb/>
            honorat. Iudaeus uel labiis, tu uero nec labiis' ? si illius qui uel labiis<lb n="15"/>
            honorat cor longe est a deo, quomodo potest cor tuum prope esse, <lb/>
            qui etiam labiis non honoras? quamdiu somnus, quamdiu te saecularia <lb/>
            tenent. quamdiu sollicitudines istius uitae, quamdiu terrena! 
</p>
          
</div>