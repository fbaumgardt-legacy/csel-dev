<div xmlns="http://www.tei-c.org/ns/1.0" type="textpart" subtype="section" n="1">
<p>Sequitur quinta littera 'He', quae significat Latine 'est' <lb/>
            uel, ut alibi inuenimus, 'uiuo'. conuenit sibi utraque interpretatio; <lb/>
            qui enim est, uiuit et qui uiuit, est. denique gentiles non sunt et ideo <lb/>
            non uiuunt, sed mortui sunt. Iesus autem heri et hodie<lb n="10"/>
            ipse est et in saecula, et qui est, uiuit; uiuo enim <lb/>
            ego, dicit dominus. quomodo enim potest non esse qui <lb/>
            uiuit ? uiuit autem Iesus, qui etiam mortuos uiuificat <lb/>
            et uocat quae non sunt tamquam quae sint. 
</p></div>