<div xmlns="http://www.tei-c.org/ns/1.0" type="textpart" subtype="section" n="2"><p>plenus est mundus sanctarum  <lb/>
            uirtutum. quia plenus est nequitiarum; plenus est orbis terrarum <lb/>
            remediis. quia plenus est laqueis. putas quod in lupanari Christus <lb/>
            te non uideat, quem uidet lupanar intrare ? putas quod in adulterio <lb/>
            te non deprehendat, quem uidet adulterium cogitantem? num <lb n="10"/>
            parietes refugit, qui spectat errores, et secretum criminis auersatur. <lb/>
            qui sc-enam criminis intuetur? an putas tunc primum te intrare <lb/>
            meritorium, cum fornicem meretricis ingrederis? intrasti iam. <lb/>
            quando cogitationes tuas meretrix introiuit, intrasti iam, quando <lb/>
            ad potiendae prostibulae cupiditatem gressu mentis intrasti, pulsasti <lb n="15"/>
            lupanaris fores, quando ad mulieris concupiscendae decorem oculos <lb/>
            mentis aperuisti.</p></div>