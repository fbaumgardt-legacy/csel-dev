<div xmlns="http://www.tei-c.org/ns/1.0" type="textpart" subtype="section" n="2"><p><lb n="5"/>
            <lb/>
            ad tempus haec demulcent et ex parte solacio sunt. et ideo <sic>nnub</sic> <lb/>
            hominis non habebat ubi caput suum reclinaret, quia, cum diues <lb/>
            esset. pauper factus est nec gloriam aliquam istius saeculi requirebat, <lb/>
            quia uenerat non ut in portione, sed ut uniuerso humano generi subueniret, <lb/>
            dicens: mihi irascimini quia totum hominem <lb n="10"/>
            sanum feci sabbato?, hoc est 'totum' non ut facultatum <lb/>
            conlatione ditaret, non ut honorum insignibus, non ut gloriae saecularis <lb/>
            cumularet augmento — haec enim non habent beatitudinis <lb/>
            et gratiae plenitudinem —, sed 'totum' hoc est, quo longitudinem <lb/>
            uitae conplecteretur aeternae. neque enim communis uitae similis<lb n="15"/>
            uita in dextera est sapientiae, sed longitudo uitae est, ut, qui accipit <lb/>
            uitam a sapientia, non exiguitatem uitae, sed perpetuitatem et <lb/>
            aeternitatis longitudinem adipiscatur. 
</p>
          
</div>