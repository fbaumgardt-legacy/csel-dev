<div xmlns="http://www.tei-c.org/ns/1.0" type="textpart" subtype="section" n="1">
<p>Defecerunt ergo oculi prophetae in uerbum dei dicentes: <lb/>
            quando consolaberis me? si oculi isti significati sunt, <lb/>
            quibus cernimus et uidemus, dicere debuerunt: 'quando consolaberis <lb/>
            nos ?', hoc est non singulariter, sed pluraliter. sed quia oculus <lb n="10"/>
            mentis et oculus carnis unus oculus fiunt et tunc homo consolatione <lb/>
            fulcitur, cum caro et mens diuersa non cupiunt, sed unum desiderant, <lb/>
            unum requirunt, ideo intenti ad eum, qui ait: ego etpater <lb/>
            unum sumus, isti quoque oculi unum esse se confitentur, quia <lb/>
            uno atque eodem desiderio officioque funguntur. <lb n="15"/>
            
</p>
          
</div>