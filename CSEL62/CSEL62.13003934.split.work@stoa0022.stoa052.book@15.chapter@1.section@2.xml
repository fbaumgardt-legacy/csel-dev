<div xmlns="http://www.tei-c.org/ns/1.0" type="textpart" subtype="section" n="2"><p>bene autem caelestis seruatur  <lb/>
            praerogatiua clementiae, quia nullum repellit, sed quicumque <lb/>
            noluerint peccata propria confiteri, ipsi discedunt a domino deo <lb/>
            nostro. denique ille discessit, qui peregre profectus omne quod acceperat <lb n="5"/>
            a patre fidei et gratiae patrimonium dissipauit. et quia eum <lb/>
            discessisse paenituit, postea est regressus ad patrem, quem reliquerat, <lb/>
            cum peccatum proprium nollet fateri.</p></div>