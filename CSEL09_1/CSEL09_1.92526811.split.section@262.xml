<div xmlns="http://www.tei-c.org/ns/1.0" type="textpart" subtype="section" n="262"><ab>
            <title type="sub">CCXL. QVDBVS PROGRESSIBVS MENS CORPORALIVM RERVH VSV ET IMAGINE DELECTATA AB AETERNORVM CONTEMPLATIONE DE- FICIAT. EX LIBRO DE TRINITATE XH. </title>
          </ab>
          <p> Ascendentibus itaque introrsus quibusdam gradibus <sic>considerationis</sic><lb/>
            per animae partes, unde incipit aliquid occurrere, <lb n="5"/>
            quod non sit nobis commune cum bestiis, inde incipit ratio, <lb/>
            ubi iam homo interior possit agnosci. qui etiam si per illam <lb/>
            rationem, cui temporalium rerum administratio delegata est, <lb/>
            iam moderato progressu nimis in exteriora prolabitur consentiente <lb/>
            sibi capite suo, id est non eam cohibente atque refrenante illa <lb n="10"/>
            quae in specula consilii praesidet quasi uirili portione, inueteratur <lb/>
            inter inimicos suos, uirtutis inuidos daemones cum suo <lb/>
            principe diabolo, aeternorumque illa uisio ab ipso capite cum <lb/>
            coniuge uetitum manducante subtrahitur, ut lumen oculorum <lb/>
            eius non sit cum illo; ac sic ab illa inlustratione ueritatis <lb n="15"/>
            ambo nudati atque apertis oculis conscientiae ad uidendum, <lb/>
            quam inhonesti atque indecori remanserint, tamquam folia <lb/>
            dulcium fructuum, sed sine ipsis fructibus, ita sine fructu <lb/>
            boni operis uana uerba contexunt, ut male uiuentes quasi bene <lb/>
            loquendo contegant turpitudinem suam. <lb n="20"/>
            
</p>
          </div>