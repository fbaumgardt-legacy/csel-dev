<div xmlns="http://www.tei-c.org/ns/1.0" type="textpart" subtype="section" n="301a">
          <ab>
            <title type="sub">HOC EX LIBRO QVAESTIONVM LXXXIIII. </title>
          </ab>
          <p>Sex, nouem, XII, XVIII, haec in unum fiunt XLV. adde  <lb n="5"/>
            ergo ipsum unum, fiunt XLVI; hoc sexies, fiunt CCLXXVI. <lb/>
            dicitur autem conceptio humana sic procedere, ut primis sex <lb/>
            diebus quasi lactis habeat similitudinem, sequentibus <sic>VIIlIdiebus</sic> . <lb/>
            conuertatur in sanguinem, deinde XII diebus solidetur, reliquis <lb/>
            XVIII formetur usque ad perfecta liniamenta omnium <lb n="10"/>
            membrorum, et hinc iam reliquo tempore usque ad tempus <lb/>
            partus magnitudine augeatur. XL ergo V dies addito uno, <lb/>
            quo significat summam — quia VI et nouem et XII et X et <lb/>
            VIII in unum coactis fiunt XLV — addito ergo, ut dictum <lb/>
            est, uno fiunt XLVI. qui cum fuerint multiplicati per ipsum <lb n="15"/>
            senarium numerum, qui huius ordinationis caput tenet, <lb/>
            fiunt CCLXXVI, id est VIIII menses et VI dies, qui computantur <lb/>
            ab VIII kal. apriles, quo conceptus dominus creditur, <lb/>
            quia eodem die etiam passus est, usque ad VIII kal. ianuarias, <lb/>
             quo die natus est. non ergo absurde XLVI annis dicitur fabricatum <lb n="20"/>
            esse templum, quod corpus eius significabat, ut, quot <lb/>
            anni fuerunt in fabricatione templi, tot dies fuerint in corporis <lb/>
            dominici perfectione. 
</p>
 
</div>