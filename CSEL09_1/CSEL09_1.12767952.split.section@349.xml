<div xmlns="http://www.tei-c.org/ns/1.0" type="textpart" subtype="section" n="349"><ab>
            <title type="sub">QVID INTELLEGENDVM SIT DE NINEVTTARVM EXCIDIO, CVIVS DENVNTIATIO IN HEBRAEO XL DIERVM SPATIO TENDITVR, IN SEPTVAGINTA AVTEM TRIDVI BREVITATE CONCLVDITVR. EX LIBRO DE CIVITATE DEI XVIII T. <sic>XLim</sic>. </title>
          </ab>
          <p>Sed ait aliquis: "quomodo sciam, quid Ionas propheta dixerit  <lb/>
            Nineuitis, utrum: triduo, et <choice><sic>JNineae</sic><corr>Nineue</corr></choice> euertetur, an: <lb/>
            XL dies?" quis enim non uideat non potuisse utrumque <lb/>
            tunc dici a propheta, qui missus fuerat terrere comminatione <lb/>
            imminentis exitii ciuitatem? cui si tertio die fuerat futurus <lb n="10"/>
            interitus, non utique quadragesimo die, si autem quadragesimo, <lb/>
            non utique tertio. si ergo a me quaeritur, quid horum Ionas <lb/>
            dixerit, hoc puto potius quod legitur in hebraeo: XL dies, <lb/>
            - et Nineue euertetur. LXX quippe longe posterius interpretati <lb/>
            aliud dicere potuerunt, quod tamen ad rem pertineret <lb n="15"/>
            et in unum eundemque sensum, quamuis sub altera significatione, <lb/>
            concurreret admoneretque lectorem, utraque auctoritate . <lb/>
            non spreta ab historia sese attollere ad ea requirenda propter <lb/>
            quae significanda historia ipsa conscripta est. gesta quippe <lb/>
             sunt illa in Nineue ciuitate, sed aliquid etiam significauerunt, <lb n="20"/>
            quod modum illius ciuitatis excedat; sicut gestum est, quod <lb/>
            ipse propheta in uentre ceti triduo fuit, et tamen alium <lb/>
            significauit in profundo inferni triduo futurum, qui dominus <lb/>
            est omnium prophetarum. quapropter si per illam ciuitatem <lb/>
            recte accipitur ecclesia gentium prophetice figurata, euersa <lb n="25"/>
            scilicet per paenitentiam, ut qualis fuerat iam non esset, hoc <lb/>
            quoniam per Christum factum est in ecclesia gentium, cuius

<note type="footnote"> 7 (et 13) Ion. 3, 4 </note>

<note type="footnote"> 1 <hi rend="italic">cap</hi>. CCCXXXVIllI P CCCXLY <hi rend="italic">G</hi> 5 de ciuitate deil om. <lb/>
            <hi rend="italic">P</hi> XVHI <hi rend="italic">V:</hi> secundo P t. XLIill P: t. XXini <hi rend="italic">V<lb/>
             7</hi> niniuitis P1 triduo <hi rend="italic">P'V:</hi> tridaum P1 niniue P 9 comminationem <lb/>
            01 commi**natione* P 10 entii <hi rend="italic">0 pya:</hi> exctii <hi rend="italic">(sic) V1</hi> <lb/>
            14 <hi rend="italic">(et</hi> 20) niniue P euertetur <hi rend="italic">Y:</hi> subuertetur P 18 propter <lb/>
            quae <hi rend="italic">OP:</hi> qui propter quae <hi rend="italic">V</hi> 22 coeti <hi rend="italic">Y</hi> 23 faturum <hi rend="italic">V:</hi> <lb/>
            pfaturum P </note> <lb/>
             
<pb n="1024"/>
            illa Nineue figuram gerebat, siue per XL dies siue per triduum <lb/>
            idem ipse significatus est Christus: per XL scilicet, quia tot <lb/>
            dies peregit cum discipulis suis post resurrectionem et ascendit <lb/>
            in caelum; post triduum uero, quia die tertio resurrexit; <lb/>
            tamquam lectorem nihil aliud quam historiae rerum gestarum<lb n="5"/>
            inhaerere cupientem de somno excitauerint LXX interpretes <lb/>
            idemque prophetae ad perscrutandum altitudinem prophetiae <lb/>
            et quodam modo dixerint in XL diebus ipsum quaerere, in quo <lb/>
            et triduum potueris inuenire: illud in ascensione, hoc in eius <lb/>
            resurrectione reperies. propter quod utroque numero significari<lb n="10"/>
            conuenientissime potuit, quorum unum per Ionam prophetam, <lb/>
            alterum per LXX interpretum prophetiam, tamen unus atque <lb/>
            idem spiritus dixit. longitudinem fugio, ut non haec per <lb/>
            multa demonstrem, in quibus ab hebraica ueritate putantur <lb/>
            LXX interpretes discrepare et bene intellecti inueniuntur <choice><sic>ease</sic><corr>esse</corr></choice><lb n="15"/>
            concordes. unde etiam ego pro meo modulo uestigia sequens <lb/>
            apostolorum, quia et ipsi ex utrisque, id est ex hebraeis et <lb/>
            ex LXX, testimonia prophetica posuerunt, utraque auctoritate <lb/>
            utendum putaui, quoniam utraque una atque diuina est. 
</p>
        
</div>