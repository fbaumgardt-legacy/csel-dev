<div xmlns="http://www.tei-c.org/ns/1.0" type="textpart" subtype="section" n="247"><ab>
            <title type="sub">QVOD VTILE CBEDENTEBVS FVERIT, VT AD PATREM IN FORMA SEBVI CHRISTVS ASCBNDBBIT. EX EODEM LIBRO, TITVLO VIDI. </title>
          </ab>
          <p>Oportebat ergo, ut auferretur ab oculis eorum forma serui,  <lb/>
            quam intuentes hoc solum esse Christum putabant quod uidebant. <lb/>
            inde est et illud quod ait: si diligeretis me, gauderetis, <lb/>
            quoniam eo ad patrem, quia pater maior <lb/>
            me est, id est propterea me oportet ire ad patrem; quia, <lb n="10"/>
            dum me ita uidetis et ex hoc quod uidetis aestimatis, minor <lb/>
            sum patre, atque ita circa creaturam susceptumque habitum <lb/>
            occupati aequalitatem, quam cum patre habeo, non intellegitis. <lb/>
            inde est et illud: noli me tangere; nondum enim ascendi <lb/>
            ad patrem meum. tactus enim tamquam finem facit <lb n="15"/>
            notionis, ideoque nolebat in eo esse finem intenti cordis in <lb/>
            se, ut hoc quod uidebatur tantummodo putaretur. ascensio <lb/>
            autem ad patrem erat ita uideri, sicut aequalis est patri, ut <lb/>
            ibi esset finis uisionis, quae sufficit nobis.]
</p>
        
</div>