<div xmlns="http://www.tei-c.org/ns/1.0" type="textpart" subtype="section" n="358"><ab>
            <title type="sub">DE EO QVOD SCRIPTVM EST: LX SVNT REGINAE ET LXXX CONCVBINAE ET ADVLESCENTVLAE, QVARVM NON EST NVMERVS. </title>
          </ab>
          <p> Denarius numerus potest significare uniuersitatis scientiam. <lb/>
            quae si ad interiora et ad intelligibilia referatur, quae senario <lb/>
            numero significantur, fit quasi decies sexies, quod est LX; si <lb n="10"/>
            ad terrena et corruptibilia, quae octonario numero significari <lb/>
            possunt, fiunt decies octies, quod est LXXX. reginae ergo <lb/>
            sunt animae regnantes in intelligibilibus et spiritalibus. <lb/>
            concubinae, quae mercedem accipiunt terrenorum, de quibus <lb/>
            dictum est: acceperunt mercedem suam. adulescentulae,<lb n="15"/>
            quarum non est numerus, <sic>quarumnon</sic> est determinata <lb/>
            scientia et diuersis dogmatibus periclitari possunt, ut <lb/>
            numerus quod dictum est significet certam et indubitatam <lb/>
            confirmationem scientiae. 
</p>
          </div>