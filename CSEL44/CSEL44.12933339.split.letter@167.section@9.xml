<div xmlns="http://www.tei-c.org/ns/1.0" type="textpart" subtype="section" n="9"><p> Unde aliquando uitium uitio tollitur, ut amore laudis amor <lb/>
            pecuniae, aliquando unum cedit, ut plura succedant, uelut <lb/>
            qui ebriosus fuit, si modicum bibere tenacitate et ambitione <lb/>
            didicerit. possunt itaque uitia cedere etiam uitiis succedentibus, <lb/>
            non uirtutibus, et ideo plura sunt. uirtus uero quo una ingressa <lb n="5"/>
            fuerit, quoniam secum ceteras ducit, profecto uitia cedent <lb/>
            omnia, quaecumque inerant; non enim omnia inerant, sed <lb/>
            aliquando totidem aliquando plura paucioribus uel pauciora <lb/>
            pluribus succedebant. 
</p>
          </div>