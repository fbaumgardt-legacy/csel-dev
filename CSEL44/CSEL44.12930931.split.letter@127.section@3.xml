<div xmlns="http://www.tei-c.org/ns/1.0" type="textpart" subtype="section" n="3"><p> Habet etiam hoc magnum malum ac uehementer execrandum<lb n="5"/>
            et horrendum nimius amor uitae istius, quod multi, dum <lb/>
            uolunt paulo diutius uiuere, grauiter offendunt deum, apud <lb/>
            quem est fons uitae, atque ita, dum ab eis frustra, qui <lb/>
            necessario futurus est uitae finis, metuitur, illinc prohibentur, <lb/>
            ubi sine fine uiuitur. huc accedit, quia uita misera, etiam si<lb n="10"/>
            posset esse perpetua, nullo modo beatae uitae etiam breuissimae <lb/>
            comparanda est. et tamen isti amando miserrimam atque <lb/>
            breuissimam perdunt beatissimam ac sempiternam, cum in hac <lb/>
            ipsa, quam male diligunt, hoc uelint, quod in altera perdunt, <lb/>
            quia utique in ista nec miseriam diligunt, nam beati esse<lb n="15"/>
            uolunt, nec breuitatem, nam eam finire nolunt; tantum quia <lb/>
            uita est, sic amatur, ut saepe propter eam licet miseram et <lb/>
            breuem beata et sempiterna amittatur. 
</p>
          </div>