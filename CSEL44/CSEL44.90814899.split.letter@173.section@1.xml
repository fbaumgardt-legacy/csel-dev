<div xmlns="http://www.tei-c.org/ns/1.0" type="textpart" subtype="section" n="1">
<p> Si posses uidere dolorem cordis mei et sollicitudinem pro <lb/>
            salute tua, fortasse miserereris animae tuae placens deo  <lb/>
            in audiendo uerbo non nostro sed ipsius nec eius scripturas <lb/>
            sic in memoria tua figeres, ut contra eas cor clauderes. <lb/>
            displicet tibi, quia traheris ad salutem, cum tam multos nostros <lb/>
            ad perniciem <choice><sic>traieritis</sic><corr>traxeritis</corr></choice>. quid enim uolumus, nisi te <lb/>
            comprehendi et praesentari et seruari, ne pereas? quod autem  <lb/>
            aliquantum in corpore laesus es, ipse tibi fecisti, qui iumento <lb/>
            tibi mox admoto uti noluisti et te ad terram grauiter conlisisti. <lb/>
            nam utique alius, qui adductus est tecum, collega tuus inlaesus <lb/>
            uenit, quia talia sibi ipse non fecit. 
</p>
          </div>