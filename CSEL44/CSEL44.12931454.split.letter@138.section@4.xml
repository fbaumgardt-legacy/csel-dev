<div xmlns="http://www.tei-c.org/ns/1.0" type="textpart" subtype="section" n="4"><p> Non itaque uerum est, quod dicitur, semel recte factum <lb n="5"/>
            nullatenus esse mutandum. mutata quippe temporis causa, quod <lb/>
            recte ante factum fuerat, ita mutari uera ratio plerumque <lb/>
            flagitat, ut, cum ipsi dicant recte non fieri, si mutetur, contra <lb/>
            ueritas clamet recte non fieri, nisi mutetur, quia utrumque <lb/>
            tunc erit rectum, si erit pro temporum diuersitate diuersum. <lb n="10"/>
            quod enim in diuersitate personarum uno tempore accidere <lb/>
            potest, ut <sic>fhuic</sic> liceat' aliquid 'impune facere, illi non liceat, <lb/>
            non quod dissimilis res sit, sed quod is, qui facit', ita ab <lb/>
            una eademque persona diuersis temporibus tunc oportet aliquid <lb/>
            fieri, tunc non oportet, non quod sui dissimilis sit, qui <lb n="15"/>
            facit, sed quando facit. 
</p>
          </div>