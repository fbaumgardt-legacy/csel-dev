<div xmlns="http://www.tei-c.org/ns/1.0" type="textpart" subtype="section" n="2"><p> Ob haec igitur consulo prudentiam tuam et me hoc ambiguo, <lb/>
            quo laboro, absolui desidero; nec ob aliam causam consultum <lb/>
            te putes. ceterum mihi hoc propositum est, ut intercessoribus <lb/>
            praesertim talis meriti. qualis tu es, etiam gratias agam. <lb/>
            pleraque enim, quae sponte facere uideri nolo, ne remissio <lb n="5"/>
            seueritatis alios armet in crimina, opto bonis intercessoribus <lb/>
            relaxare, ut, quod libens concedo, salua seueritate iudicii <lb/>
            alterius merito uideatur indultum. incolumem sanctitatem tuam <lb/>
            diuinitas aeterna tueatur aeuo largissimo, domine uenerabilis <lb/>
            et uere colende pater. <lb n="10"/>
            
</p>
          <p>De scriptis sanctitatis tuae aliqua mihi promiseras et non <lb/>
            accepi; quaeso, ut uel nunc mittas et ad hanc meam epistulam <lb/>
            respondeas, ut, quia sanctitatem tuam interim uidere non datur, <lb/>
            saltem sermonibus tuis pascar. 
</p>

</div>