<div xmlns="http://www.tei-c.org/ns/1.0" type="textpart" subtype="section" n="2"><p> Dicam igitur, quare non uenerim et quibus malis a tanto <lb/>
            bono impeditus sum, ut non solum a uobis ueniam sed etiam <lb/>
            uestris orationibus ab illo, qui in uobis, quod ei uiuitis, operatur, <lb/>
            merear misericordiam. populus Hipponiensis, cui me <lb/>
            dominus seruum dedit, cum ex magna ac pene ex omni parte<lb n="5"/>
            ita infirmus sit, ut pressura etiam leuioris tribulationis possit <lb/>
            grauiter aegrotare, nunc tam magna tribulatione caeditur, ut, <lb/>
            etiam si non sic esset infirmus, uix eam cum aliqua salute <lb/>
            animi sustineret. eum autem, cum modo regressus sum, periculosissime <lb/>
            scandalizatum comperi de absentia mea; uestris<lb n="10"/>
            autem, de quorum spiritali robore gaudemus in domino, sanis <lb/>
            utique faucibus sapit quo modo dictum sit: Quis infirmatur <lb/>
            et ego non infirmor? quis scandalizatur et ego non <lb/>
            uror? praesertim quoniam multi sunt hic, qui detrahendo <lb/>
            nobis ceterorum animas, a quibus diligi uidemur, aduersus nos<lb n="15"/>
            perturbare conantur, ut locum in eis diabolo faciant. cum <lb/>
            autem irascuntur nobis, de quorum salute satagimus, magnum <lb/>
            illis consilium uindicandi est libido moriendi non in corpore <lb/>
            sed in corde, ubi funus occulte prius suo putore sentitur, <lb/>
            quam nostra cogitatione prospicitur. huic meae sollicitudini<lb n="20"/>
            procul dubio libenter ignoscitis, praesertim quoniam, si suscenseretis <lb/>
            et uelletis ulcisci, nihil fortasse grauius inueniretis, <lb/>
            quam id, quod patior, cum uos Tagastae non uideo. spero <lb/>
            autem uestris adiutus orationibus, quod mihi ad uos, ubicumque <lb/>
            in Africa fueritis, uenire quantocius concedetur, cum hoc, quo<lb n="25"/>
            nunc detentus sum, praeterierit, si haec ciuitas, in qua laboramus, <lb/>
            digna non est, quia nec ego audeo dignam putare, quae <lb/>
            nobiscum de uestra praesentia conlaetetur.

<note type="footnote"> 12 II Cor. 11, 29 </note>

<note type="footnote"> <hi rend="italic">1 ditam V</hi> 2 aim sm 3 in] <hi rend="italic">a, m. 1 corr. in U 4 ipponensis VU</hi> <lb/>
            Hipponensia <hi rend="italic">edd</hi>. 5 et <hi rend="italic">H edd</hi>. 7 erogare <hi rend="italic">T</hi> ceditur <hi rend="italic">THRU</hi> <lb/>
            c.editur <hi rend="italic">(fuit</hi> r) <hi rend="italic">V</hi> 9 modo cum <hi rend="italic">edd</hi>. 10 scandalicatum, <hi rend="italic">corr</hi>. <lb/>
            scandalizatum <hi rend="italic">Y</hi> 15 animos <hi rend="italic">edd</hi>. 18 non in corde sed in corpore <lb/>
            <hi rend="italic">U</hi> 20 contagione <hi rend="italic">U</hi> 22 forte <hi rend="italic">T</hi> 25 cum] 0 cum (0 <hi rend="italic">exp.) U <lb/>
            quod T</hi> </note> 
<pb n="3"/>
            
</p>

</div>