<div xmlns="http://www.tei-c.org/ns/1.0" type="textpart" subtype="section" n="28"><p> Sed ideo, inquiunt, hoc dictum est, quia futurum erat, ut <lb/>
            audito euangelio diuites uendito patrimonio erogatoque pauperibus <lb/>
            dominum sequerentur et intrarent in regnum caelorum <lb/>
            atque ita fieret, quod difficile uidebatur, non ut manentes in <lb/>
            diuitiis suis praecepta apostoli custodiendo, id est non superbe <lb n="15"/>
            sapiendo neque sperando in incerto diuitiarum sed in deo <lb/>
            uiuo bene faciendo, facile tribuendo et communicando indigentibus <lb/>
            ueram adprehenderent uitam, sed etiam ista praecepta <lb/>
            apostolica uenditis omnibus suis rebus implerent. 
</p>
          </div>