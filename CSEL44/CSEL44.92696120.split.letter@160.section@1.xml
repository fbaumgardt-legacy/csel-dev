<div xmlns="http://www.tei-c.org/ns/1.0" type="textpart" subtype="section" n="1">
<p> Perfecta ratio illa est, quae omnium rerum praestat scientiam <lb/>
            et maxime aeternarum rerum, quae intellectu comprehendentur. <lb/>
            hanc aeternam esse, aeternam esse debuisse, <lb/>
            aeternum illud esse, quod nec coepit nec desinit nec mutatur <lb n="5"/>
            nec uariatur, ipsa docet atque ostendit ratio, quam <lb/>
            necegse est esse aeternam, non solum quod aeterna doceat <lb/>
            et demonstret, sed multo magis quod ipsa aeternitas non <lb/>
            potest esse sine ratione; quae, arbitror, non esset aeternitas, <lb/>
            si ratio ipsa aeterna non fuisset. deinde deum esse uel <lb n="10"/>
            esse debuisse nec aliter fieri debere, quam ut deus esset, <lb/>
            ratio ipsa demonstrat. quae utique, siue essent, qui hoc <lb/>
            scirent, siue non essent, tamen, cum aeternus sit deus, dubitandum <lb/>
            non est aeternam esse rationem, quae deum esse <lb/>
            oportuisse intenderet, ita autem ut illi se demonstraret esse <lb n="15"/>
            coaeternam. 
</p>
          </div>