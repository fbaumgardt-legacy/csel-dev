<div xmlns="http://www.tei-c.org/ns/1.0" type="textpart" subtype="section" n="7"><p> Peto etiam nobis transmittere, quibus perhibetur esse purgatus, <lb/>
             ecclesiastica gesta digneris. quod ex multorum episcoporum  <lb n="10"/>
            desiderio peto, quos mecum de hac re fama incerta <lb/>
            perturbat; sed ideo solus hoc scripsi, quia occasionem perlatoris <lb/>
            festinantis a nobis, quem cito ad nos audiui posse <lb/>
            remeare, praetermittere nolui. pro quibus gestis iam nobis <lb/>
             misit non quidem ullam partem gestorum sed quandam a se  <lb n="15"/>
            conscriptam uelut defensionem suam, qua st) dixit obiectis <lb/>
            respondisse Gallorum. in qua, ut alia omittam, cum ad illud <lb/>
            responderet, quod ei obiectum est, eum dixisse posse hominem <lb/>
            esse sine peccato et mandata dei custodire, si uelit, 'diximus', <lb/>
             inquit; 'hanc enim illi deus possibilitatem dedit; non diximus,  <lb n="20"/>
            quoniam inueniatur quis, ab infantia usque ad senectam qui <lb/>
            numquam peccauerit, sed quoniam a peccatis conuersus labore <lb/>
            proprio et gratia dei adiutus potest absque peccato esse nec <lb/>
            propter hoc in posterum erit inconuertibilis'. 
</p>
          </div>