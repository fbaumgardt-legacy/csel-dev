<div xmlns="http://www.tei-c.org/ns/1.0" type="textpart" subtype="section" n="26"><p> Credimus enim ministrum noui testamenti fuisse apostolum <lb/>
            Paulum, cum scribens ad Timotheum diceret: Praecipe diuitibus <lb/>
            huius mundi non superbe sapere neque sperare in <lb/>
            incerto diuitiarum sed in deo uiuo, qui praestat nobis <lb/>
            omnia abundanter ad fruendum. bene faciant, diuites <lb n="10"/>
            sint in operibus bonis, facile tribuant, communicent, <lb/>
            thesaurizent sibi fundamentum bonum in futurum, ut <lb/>
            adprehendant ueram uitam, de qua et illi adulescenti <lb/>
            dictum est: Si uis uenire ad uitam. puto, quod ista praecipiens <lb/>
            diuites instruebat, non fallebat apostolus, qui non ait: <lb n="15"/>
            Praecipe diuitibus huius mundi, uendant omnia, quae habent. <lb/>
            dent pauperibus et sequantur dominum, sed: Non superbe <lb/>
            sapere neque sperare in incerto diuitiarum. ista superbia <lb/>
            diuitem illum, qui iacentem ante ianuam suam contemnebat <lb/>
            pauperem iustum, et ista spes in incerto diuitiarum, qua se <lb n="20"/>
            propter purpuram et byssum et epulas splendidas beatum <lb/>
            putabat, non ipsae diuitiae perduxerunt ad inferna tormenta. 
</p>
          </div>