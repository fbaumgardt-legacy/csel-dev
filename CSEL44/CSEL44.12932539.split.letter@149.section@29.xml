<div xmlns="http://www.tei-c.org/ns/1.0" type="textpart" subtype="section" n="29"><p> His dictis inserit uerba eorum, qui decernunt de hoc mundo <lb/>
            per has obseruationes quasi rationabiles affectata uanitate <lb/>
            humilitatis inflati: Ne tetigeris, ne gustaueris, ne <sic>adtaminaueris</sic>. <lb/>
            <sic>recolamus</sic>, quod dictum est superius, ut hoc <lb/>
            intellegamus. non uult enim eos in his obseruationibus iudicari, <lb n="10"/>
            ubi dicitur: Ne tetigeris, ne gustaueris, ne <choice><sic>adtaminaneris</sic><corr>adtaminaueris</corr></choice>, <lb/>
            quae sunt, inquit, omnia in corruptionem per <lb/>
            abusionem. omnia haec, inquit, magis ad corruptionem ualent, <lb/>
            cum superstitiose ab his abstinetur, ut eis homo abutatur, <lb/>
            id est non eis utatur secundum praecepta et doctrinas <lb n="15"/>
            hominum. hoc planum est; sed quod sequitur, multum requiris: <lb/>
            Quae sunt quidem rationem habentia sapientiae <lb/>
            in obseruatione et humilitate cordis et <choice><sic>uaxatione</sic><corr>uexatione</corr></choice> corporis <lb/>
            — uel, sicut alii interpretati sunt, ad non parcendum <lb/>
            corpori —, non in honore aliquo ad saturitatem carnis. <lb n="20"/>
            cur, inquis, haec dicit rationem habere sapientiae, quae ita <lb/>
            reprehendit? 
</p>
          </div>