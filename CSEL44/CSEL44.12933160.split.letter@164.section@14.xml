<div xmlns="http://www.tei-c.org/ns/1.0" type="textpart" subtype="section" n="14"><p> <milestone unit="altchapter" n="V"/>Quam ob rem teneamus firmissime, quod fides habet fundatissima <lb/>
            auctoritate firmata: Quia Christus mortuus est<lb n="10"/>
            secundum scripturas et quia sepultus est et quia <lb/>
            resurrexit tertio die secundum scripturas et cetera, <lb/>
            quae de illo testatissima ueritate conscripta sunt. in quibus <lb/>
            etiam hoc est, quod apud inferos fuit solutisque eorum doloribus, <lb/>
            quibus eum erat inpossibile teneri, a quibus etiam recte <lb n="15"/>
            intellegitur soluisse et liberasse, quos <choice n="0.23"><sic n="220">noluit</sic><corr n="697">uoluit</corr></choice>, corpus, quod <lb/>
            in cruce reliquerat, in sepulcro positum recepisse. in illa uero, <lb/>
            quam proposuisti, de uerbis Petri apostoli quaestione quoniam, <lb/>
            quae me moueant, perspicis et alia fortasse, si diligentius <lb/>
            discutiantur, possunt mouere, uel apud nos ea cogitando <choice><sic>ueL</sic><corr>uel</corr></choice> <lb n="20"/>
            quos dignum est et possumus, consulendo quaeramus. 
</p>
          </div>