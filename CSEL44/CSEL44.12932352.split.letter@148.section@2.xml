<div xmlns="http://www.tei-c.org/ns/1.0" type="textpart" subtype="section" n="2"><p> Ceterum nihil tale de deo sentiens sed eum incommutabilem <lb/>
            et incorporalem spiritum ubique totum esse credens si tantam <lb/>
            quisquam mutationem huius corporis futuram putat, cum ex <lb/>
            animali fuerit spiritale, ut etiam substantiam incorporalem <lb/>
            non locorum interuallis uel spatiis diuisibilem uel etiam <lb n="5"/>
            membrorum liniamentis ac finibus terminatam sed ubique <lb/>
            totam per tale corpus uidere possimus, uolo, et me doceat, <lb/>
            si uerum sapit; si autem in hoc falsum sentit, longe tolerabilius <lb/>
            est corpori aliquid adrogare quam deo derogare. et si <lb/>
            uera est ista sententia, non erit contraria uerbis meis, quae <lb n="10"/>
            in illa epistula posui. istius namque corporis oculos dixi non <lb/>
            uisuros deum hoc intuens, quod istius corporis oculi omnino <lb/>
            non possunt cernere nisi corpora, quae ab eis aliquo loci <lb/>
            <choice><sic>internallo</sic><corr>interuallo</corr></choice> separata sunt; nam si nullum interuallum sit, nec <lb/>
            ipsa corpora per eos uidemus. <lb n="15"/>
            
</p>
          </div>