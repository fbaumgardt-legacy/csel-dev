<div xmlns="http://www.tei-c.org/ns/1.0" type="textpart" subtype="section" n="11"><p> Inuerecundius hoc dicere uideor et oblitus quodam modo <lb n="5"/>
            consuetudinem intercessionum mearum. sed si nihil est uerecundia <lb/>
            nisi quidam displicendi metus, ego in hac causa metuendo <lb/>
            non uereor. metuo enim, ne primum deo deinde ipsi amicitiae, <lb/>
            quam mecum inire dignatus es. iure displiceam, si minus <lb/>
            liber in admonendo fuero, quod me admonere saluberrime <lb n="10"/>
            existimo. sim certe uerecundior, cum tibi pro aliis intercedo, <lb/>
            cum uero pro te ipso, tanto liberior quanto amicior, quia tanto <lb/>
            amicior quanto fidelior; quamquam haec ipsa non dicerem, <lb/>
            nisi uerecundius agerem. quae si 'maxima est', ut ipse <sic>acripsisti</sic>, <lb/>
            <sic>cdifficilium</sic> inter bonos efficacia&gt;, adiuuet me pro te <lb n="15"/>
            apud te, ut in illo te fruar, qui mihi hanc ad te ianuam <lb/>
            fiduciamque praestitit, praesertim quia id, quod suggero. iam <lb/>
            facile esse arbitror animo tuo tot diuinis muneribus adminiculato <lb/>
            et instructo. 
</p>
          </div>