<div xmlns="http://www.tei-c.org/ns/1.0" type="textpart" subtype="section" n="6"><p> Haec omnia fortasse cogitantes et dei timore permoti omnes <lb/>
            conlationis loco adesse uoluerunt non tumultus dispositione <lb/>
            sed pacis. quod enim propterea se uniuersos adesse dixerunt, <lb/>
            ut eorum numerus appareat, quoniam eos paucos esse aduersarii <lb n="10"/>
            sui saepe mentiti sunt, hoc si aliquando a nostris <lb/>
            dictum est, de his locis dici uerissime potuit, ubi nostrorum <lb/>
            coepiscoporum et clericorum atque laicorum longe maior est <lb/>
            numerus et maxime in proconsulari prouincia, quamquam excepta <lb/>
            Numidia consulari etiam in ceteris prouinciis Africanis <lb n="15"/>
            nostrorum numero facillime superentur aut certe in comparatione <lb/>
            omnium gentium, per quas catholica communio dilatatur, eos <lb/>
            esse paucissimos rectissime dicimus. sed nunc si numerum <lb/>
            suum innotescere uoluissent, nonne ordinatius atque tranquillius. <lb/>
            innotesceret per eorum subscriptiones, quas ut mandato suo <lb n="20"/>
            te cernente subiungant, edicto admonuisti? quid sibi ergo uult <lb/>
            quod conlationis loco omnes adesse desiderant? si enim pacem <lb/>
            non cogitant, quid non perturbabunt locuturi aut quid illic <lb/>
            facient tacituri? nam etiamsi clamor non sit, solus susurrus <lb/>
            ipse multorum satis magnum strepitum faciet, quo impediatur <lb n="25"/>
            illa conlatio. 
</p>
          </div>