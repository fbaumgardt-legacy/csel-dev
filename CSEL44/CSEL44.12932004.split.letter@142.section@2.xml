<div xmlns="http://www.tei-c.org/ns/1.0" type="textpart" subtype="section" n="2"><p> Sed haec domus non orbis terrae uno angulo aedificatar <lb/>
            sed per omnem terram. unde ille psalmus, in cuius titulo <lb/>
            legitur: Quando domus aedificabatur post captiuitatem,<lb n="5"/>
            sic incipit: Cantate domino canticum nouum, cantate <lb/>
            domino, omnis terra. in uetustate quippe ueteris hominis <lb/>
            orbem terrae diabolus captiuauerat; post hanc captiuitatem <lb/>
            cum aedificatur domus, renouatio fidelium significatur in <lb/>
            homine nouo. unde dicit apostolus: Exuite uos ueterem<lb n="10"/>
            hominem et induite nouum, qui secundum deum <lb/>
            creatus est. et quia hoc per omnem terram fit in unitate <lb/>
            catholica, sicut in alio psalmo dictum est: Et super omnem <lb/>
            terram gloria tua, sic in isto, cum dictum esset: Cantate <lb/>
            domino canticum nouum, ut demonstraretur, quando domus<lb n="15"/>
            aedificatur in isto cantico nouo, continuo subiunctum est: <lb/>
            Cantate domino, omnis terra. operarios autem, per quos <lb/>
            ista tam magna domus aedificatur, idem psalmus exhortatur, <lb/>
            cum consequenter dicit: Bene nuntiate de die ex die salutare <lb/>
            eius; adnuntiate in gentibus gloriam eius, in<lb n="20"/>
            omnibus populis mirabilia eius. et paulo post dicit: <lb/>
            Adferte domino, patriae gentium, adferte domino <lb/>
            gloriam et honorem. 
</p>
          </div>