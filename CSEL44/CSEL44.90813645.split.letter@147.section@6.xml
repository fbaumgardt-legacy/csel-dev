<div xmlns="http://www.tei-c.org/ns/1.0" type="textpart" subtype="section" n="6"><p><milestone unit="altchapter" n="I"/> Iamne ergo uenimus ad causam? an adhuc lecturas instruendus <lb/>
            est? nonnulli enim putant ipsum, quod dicimus credere, cum <lb/>
            res uera creditur, hoc solum esse mente contueri. quod si ita <lb/>
            est, fallitur ista nostra praelocutio, in qua distinximus aliud <lb/>
            esse aliquid sentire per corpus sicut in caelo solem et in terra<lb n="5"/>
            montem, arborem corpusue quodlibet et aliud mentis intuitu <lb/>
            rem nihilo minus euidentem, sicut nostra uoluntas a nobismet <lb/>
            ipsis intus aspicitur, cum aliquid uolumus, uel cogitatio, cum <lb/>
            cogitamus, uel memoria, cum recordamur, uel tale aliquid in <lb/>
            animo sine corpore, aliud autem credere, quod in corporis <lb n="10"/>
            mentisue conspectu nec adest nec adfuisse recolitur sicut sine <lb/>
            parentibus creatum Adam et natum ex uirgine passumque <lb/>
            resurrexisse Christum. haec enim etiam - corporaliter facta sunt <lb/>
            et uideri per corpus, si tunc adessemus, utique potuerunt, <lb/>
            nunc autem non adsunt, sicut adest ista lux, quae oculis<lb n="15"/>
            cernitur, aut uoluntas, qua nunc aliquid uolumus, quae mente <lb/>
            conspicitur. sed quia haec distinctio falsa non est, profecto <lb/>
            illa praestructio minus habebat, quod inter credere et aliquid <lb/>
            praesens mente conspicere, ne omni modo unum atque idem <lb/>
            putaretur, parum clara fuerat elocutione discretum. <lb n="20"/>
            
</p>
          </div>