<div xmlns="http://www.tei-c.org/ns/1.0" type="textpart" subtype="section" n="35"><p> Sed non sunt tales diuites Christiani, qui, licet ista teneant, <lb/>
            non tamen ab eis ita tenentur, ut haec Christo anteponant,<lb n="5"/>
            quia ueraci corde saeculo renuntiarunt, ut nullam spem in <lb/>
            talibus ponant. hi uxores et filios uniuersasque familias ad <lb/>
            Christianam religionem tenendam sana erudiunt disciplina; <lb/>
            horum domus hospitalitate feruentes recipiunt iustum in <lb/>
            nomine iusti, ut mercedem iusti accipiant; frangunt esurienti<lb n="10"/>
            panem suum, nudum uestiunt, captiuum redimunt, thesaurizant <lb/>
            sibi fundamentum bonum in futurum, ut adprehendant <lb/>
            ueram uitam; et si forte pro fide Christi pecuniaria <lb/>
            damna perpetienda sunt, oderunt diuitias suas; si suorum <lb/>
            orbitates uel separationes pro Christo minatur hic mundus,<lb n="15"/>
            oderunt parentes, fratres, filios, uxores; postremo si de ipsa <lb/>
            huius corporis uita cum aduersario paciscendum est, ne desertus <lb/>
            deserat Christus, oderunt insuper et animam suam. de his <lb/>
            quippe omnibus mandatum acceperunt, quod aliter discipuli <lb/>
            Christi esse non possint. <lb n="20"/>
            
</p>
          </div>