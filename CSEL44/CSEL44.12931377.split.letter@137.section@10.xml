<div xmlns="http://www.tei-c.org/ns/1.0" type="textpart" subtype="section" n="10"><p> Quid autem non mirum deus facit in omnibus creaturae <lb/>
            motibus, nisi consuetudine cotidiana uiluissent? denique quam <lb/>
            multa usitata calcantur, quae considerata stupentur! sicut ipsa <lb/>
            uis seminum quos numeros habet, quam uiuaces, quam efficaces. <lb/>
            quam latenter potentes, quam in paruo magna molientes, quis <lb n="5"/>
            adeat animo, quis promat eloquio? ille igitur sibi sine semine <lb/>
            operatus est hominem, qui in rerum natura sine seminibus <lb/>
            operatur et semina; ille in suo corpore numeros temporum <lb/>
            mensurasque seruauit aetatum, qui sine ulla sui mutabilitate <lb/>
            mutando contexit ordinem saeculorum. hoc enim creuit in <lb n="10"/>
            tempore, quod coepit ex tempore; uerbum autem in principio, <lb/>
            per quod facta sunt tempora, tempus elegit, quo susciperet <lb/>
            carnem, non tempori cessit, ut uerteretur in carnem; homo <lb/>
            quippe deo accessit. non deus a se recessit. 
</p>
          </div>