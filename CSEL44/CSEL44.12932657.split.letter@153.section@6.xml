<div xmlns="http://www.tei-c.org/ns/1.0" type="textpart" subtype="section" n="6"><p> Nam quosdam, quorum crimina manifesta sunt, a uestra <lb n="5"/>
            seueritate liberatos a societate tamen remouemus altaris, ut <lb/>
            paenitendo placare possint, quem peccando contempserant, <lb/>
            seque ipsos puniendo. nam nihil aliud agit, quem ueraciter <lb/>
            paenitet, nisi ut id, quod male fecerit, inpunitum esse non <lb/>
            sinat. eo quippe modo sibi non parcenti ille parcit, cuius <lb n="10"/>
            altum iustumque iudicium nullus contemptor euadit. quod si <lb/>
            iniquis et scelestis ille parcendo eisque uitam salutemque <lb/>
            largiendo etiam plerisque eorum, quos nouit non acturos <lb/>
            paenitentiam, tamen exhibet patientiam, quanto magis <choice><sic>noa</sic><corr>nos</corr></choice> in <lb/>
            eos, qui correctionem promittunt et, utrum faciant, quod <lb n="15"/>
            promittunt, incerti sumus, misericordes esse debemus, ut <lb/>
            rigorem uestrum pro eis intercedendo flectamus, pro quibus <lb/>
            et deum, quem nihil de moribus eorum etiam futuris latet, <lb/>
            non tamen inpudenter, quia hoc ipse praecepit, oramus! 
</p>
          </div>