<div xmlns="http://www.tei-c.org/ns/1.0" type="textpart" subtype="section" n="21"><p> Aliud est enim uidere, aliud est totum uidendo comprehendere, <lb/>
            quando quidem id uidetur, quod praesens utcumque <lb/>
            sentitur, totum autem comprehenditur uidendo, quod ita <lb/>
            uidetur, ut nihil eius lateat uidentem, aut cuius fines circumspici <lb/>
            possunt, sicut te nihil latet praesentis uoluntatis tuae, <lb n="5"/>
            circumspicere autem potes finis anuli tui. exempli gratia duo <lb/>
            posui, quorum alterum ad mentis obtutum, alterum ad corporales <lb/>
            oculos pertinet; uisus enim, sicut ille ait, ad utrumque <lb/>
            referendus est, id est et ad oculos et ad mentem. 
</p>
          </div>