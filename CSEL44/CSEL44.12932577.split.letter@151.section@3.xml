<div xmlns="http://www.tei-c.org/ns/1.0" type="textpart" subtype="section" n="3"><p> Si quid autem de te mali existimarem praesertim in ea <lb/>
            causa, quam etiam non expressam tamen mihi tua epistula <lb/>
            redolebat, absit, ut ad te tale aliquid scriberem, ubi ullum<lb n="5"/>
            uel mihi uel cuiquam beneficium postularem. aut enim conticescerem <lb/>
            obseruans tempus, ubi te possem habere praesentem, <lb/>
            aut, si litteris agendum putarem, illud potius agerem et sic <lb/>
            agerem, ut dolorem meum ferre uix posses. nam ideo post <lb/>
            illius impiam crudelemque perfidiam, cui etiam per tuam<lb n="10"/>
            nobiscum participatam sollicitudinem frustra uehementer institimus, <lb/>
            ne illo cor nostrum dolore percelleret, suam uero <lb/>
            conscientiam tanto scelere trucidaret, continuo sum a Carthagine <lb/>
            profectus occultato abscessu meo, ne tot ac tanti, qui eius et <lb/>
            intra ecclesiam gladium formidabant, uiolentis fletibus et gemitibus<lb n="15"/>
            me tenerent putantes meam sibi aliquid posse prodesse <lb/>
            praesentiam, ut, quem satis digne pro eius anima obiurgare <lb/>
            non possem, pro illorum corporibus etiam rogare compellerer <lb/>
            quam tamen eorum corporalem salutem satis parietes ecclesiae <lb/>
            muniebant. ego autem duris coartabar angustiis, quod<lb n="20"/>
            neque ille me pateretur, qualem oporteret, et insuper facere <lb/>
            cogerer, quod non deceret. dolebam etiam grauiter uicem <lb/>
            uenerabilis coepiscopi mei, tantae rectoris ecclesiae, ad cuius <lb/>
            pertinere dicebatur officium post hominis tam nefariam fallaciam <lb/>
            adhuc se praebere humilem, quo ceteris parceretur. <lb n="25"/>
            fateor: cum tantum malum nullo pectoris robore potuissem <lb/>
            tolerare, discessi. 
</p>
          </div>