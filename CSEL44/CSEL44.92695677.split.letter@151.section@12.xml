<div xmlns="http://www.tei-c.org/ns/1.0" type="textpart" subtype="section" n="12"><p> ! Quae cum ita sint, nec de tua benignitate credo, quod <lb/>
            tanti sceleris auctor uel particeps fueris nosque malitiosa <lb/>
            crudelitate fefelleris, quod absit a uita et moribus tuis, nec <lb n="15"/>
            amicitias uestras tales uolo, quibus et ille in suum interitum <lb/>
            glorietur de malo et confirmetur humana suspicio, sed tales <lb/>
            potius, quibus ad paenitentiam deponatur et talem ac tantam <lb/>
            paenitentiam, qualem quantamque postulant tam horrenda <lb/>
            uulnera medicinam. tanto quippe illi amicior eris quanto <lb n="20"/>
            sceleribus eius inimicior. cupio sane praestantiae tuae nosse <lb/>
            rescriptis, ubi eo die fueris, quo illud admissum est, quo <lb/>
            modo acceperis, quid postea egeris, utrum eum uideris, quid <lb/>
            ei dixeris, quid ab illo audieris. ego enim ex quo inde postridie <lb/>
            repente discessi, nihil, quod ad hanc rem adtinet, de te audire <lb n="25"/>
            potui. 
</p>
          </div>