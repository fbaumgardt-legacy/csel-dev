<div xmlns="http://www.tei-c.org/ns/1.0" type="textpart" subtype="section" n="3"><p> Narrabo autem unum aliquid breuiter, unde cogites. frater <lb n="5"/>
            noster Gennadius, notissimus fere omnibus nobisque carissimus <lb/>
            medicus, qui nunc apud Carthaginem degit et Romae suae <lb/>
            artis exercitatione praepolluit, ut hominem religiosum nosti <lb/>
            atque erga pauperum curam inpigra misericordia facillimoque <lb/>
            animo benignissimum, dubitabat tamen aliquando, ut modo<lb n="10"/>
            nobis rettulit, cum adhuc esset adulescens et in his elemosynis <lb/>
            feruentissimus, utrum esset ulla uita post mortem. huius . <lb/>
            igitur mentem et opera misericordiae quoniam deus nullo <lb/>
            modo desereret, apparuit illi in somnis conspicuus iuuenis et <lb/>
            dignus intendi eique dixit: "Sequere me". quem dum sequeretur,<lb n="15"/>
            uenit ad quandam ciuitatem, ubi audire coepit a dextra <lb/>
            parte sonos suauissimae cantilenae ultra solitam notamque <lb/>
            suauitatem; tunc ille intento, quidnam esset, ait hymnos esse <lb/>
            beatorum atque sanctorum; sinistra autem parte quid se <lb/>
            uidisse rettulit, non satis memini. euigilauit et somnium <lb n="20"/>
            aufugit tantumque de illo quantum de somnio cogitauit. 
</p>
          </div>