<div xmlns="http://www.tei-c.org/ns/1.0" type="textpart" subtype="section" n="3"><p> Ac per hoc, si et patri et filio et spiritui sancto latria <lb/>
            debetur et exhibetur a nobis, de qua dictum est: Dominum<lb n="5"/>
            deum tuum adorabis et illi soli seruies, procul dubio <lb/>
            dominus deus noster, cui soli per latrian seruire debemus. <lb/>
            non est pater solus nec solus filius nec solus spiritus sanctus <lb/>
            sed ipsa trinitas unus deus solus pater et filius et spiritus <lb/>
            sanctus, non ut pater sit ipse, qui filius, uel spiritus sanctus<lb n="10"/>
            ipse sit aut pater aut filius, cum sit in illa trinitate pater <lb/>
            filii solius et filius patris solius, spiritus autem sanctus et <lb/>
            patris et filii sit spiritus, sed propter unam eandemque <lb/>
            naturam atque inseparabilem uitam ipsa trinitas, quantum ab <lb/>
            homine potest, fide praecedente intellegitur unus dominus deus<lb n="15"/>
            noster, de quo dictum est: Dominum deum tuum adorabis <lb/>
            et illi soli seruies, et quem praedicans apostolus ait: <lb/>
            Quoniam ex ipso et per ipsum et in ipso sunt omnia: <lb/>
            ipsi gloria in saecula saeculorum. 
</p>
          </div>