<div xmlns="http://www.tei-c.org/ns/1.0" type="textpart" subtype="section" n="4"><p>  His itaque disputationibus peruersis et impiis non solum <lb/>
            contradicitur orationibus nostris, quibus a domino petimus. <lb/>
            quicquid sanctos petisse legimus et tenemus, uerum etiam <lb/>
            benedictionibus nostris resistitur, quando super populum <lb/>
            dicimus optantes eis et poscentes a domino, ut eos abundare <lb/>
             faciat in caritate inuicem et in omnes et det  <lb n="10"/>
            eis secundum diuitias gloriae suae uirtute corroborari <lb/>
            per spiritum eius et impleat eos omni gaudio <lb/>
            et pace in credendo et abundent in <sic>speetpotentia</sic> <lb/>
            spiritus sancti. ut quid eis ista petimus, quae populis a <lb/>
             domino petisse apostolum nouimus, si iam natura nostra  <lb n="15"/>
            creata cum libero arbitrio omnia haec sibi potest sua uoluntate <lb/>
            praestare? ut quid etiam dicit idem ipse apostolus: <lb/>
            Quotquot enim spiritu dei aguntur, hi filii sunt <lb/>
            dei, si spiritu naturae nostrae agimur, ut efficiamur filii <lb/>
             dei? ut quid dicit similiter: Spiritus adiuuat infirmitatem  <lb n="10"/>
            nostram, si natura nostra sic creata est. ut spiritu <lb/>
            ad opera iustitiae non indigeat adiuuari? ut quid scriptum <lb/>
            est: Fidelis autem deus, qui non permittet uos <lb/>
            temptari super id, quod potestis, sed faciet cum <lb/>
             temptatione etiam exitum, ut possitis sustinere,  <lb n="25"/>
            si iam ita conditi sumus, ut uiribus liberi arbitrii uniuersas <lb/>
            temptationes sustinendo superare possimus? 
</p>
          </div>