<div xmlns="http://www.tei-c.org/ns/1.0" type="textpart" subtype="section" n="2"><p> De origine animarum quid sanctus Hieronymus sentiat, iam <lb/>
            sciebam et haec ipsa, quae ex libro eius in epistula tua <lb/>
            posuisti, uerba iam legeram. uerum non hoc quaestionem <lb/>
            molestam facit, quod mouet quosdam, quo modo deus adulterinis <lb n="10"/>
            etiam conceptibus iuste animas largiatur, cum bene <lb/>
            uiuentibus et ad deum fide ac pietate conuersis ne propria <lb/>
            quidem quanto minus parentum possint obesse peccata. sed <lb/>
            merito quaeritur, si uerum est nouas ex nihilo animas singulas <lb/>
            singulis nascentibus fieri, quo modo tam innumerabiles animae  <lb/>
            paruulorum, quas deo certum est ante rationales annos, antequam <lb/>
            quicquam iustum iniustumue sapere uel capere possint, <lb/>
            sine baptismo de corporibus exituras, iuste in damnationem <lb/>
            dentur ab illo utique, apud quem non est iniquitas. non <lb/>
            opus est de hac re plura dicere, cum scias, quid uelim uel <sic>ao</sic> <lb/>
            potius quid nolim dicere. satis existimo sapienti esse, quod <lb/>
            dixi. uerum tamen, si aliquid hinc, quo ista quaestio solui <lb/>
            queat, uel legisti uel ex ore eius audisti uel tibi ipsi dominus <lb/>
            cogitanti donauit, ut noueris, impertire, obsecro, mihi, ut <lb/>
            gratias uberiores agam. 
</p>
          </div>