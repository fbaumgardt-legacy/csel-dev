<div xmlns="http://www.tei-c.org/ns/1.0" type="textpart" subtype="section" n="1">
<p> Miro modo afficior sapientia tua et in illis, quae edidisti, <lb/>
            et in his, quae interueniens pro sollicitis mittere non grauaris. <lb n="5"/>
            nam et illa tantum habent acuminis, scientiae, sanctitatis, ut <lb/>
            nihil supra sit, et haec tantum uerecundiae, ut, nisi faciam, <lb/>
            quod mandas, culpam penes me remanere. non in negotio esse <lb/>
            diiudicem, domine merito uenerabilis et suscipiende pater. non <lb/>
            enim instas, quod plerique homines istius loci faciunt, ut,<lb n="10"/>
            quodcumque sollicitus uoluerit, extorqueas; sed quod tibi a <lb/>
            iudice tot curis obstricto petibile uisum fuerit, admones subseruiente <lb/>
            uerecundia, quae maxima difficilium inter bonos <lb/>
            efficacia est. proinde statim commendatis effectum desiderii <lb/>
            tribui; nam sperandi uiam ante patefeceram. <lb n="15"/>
            
</p>
          </div>