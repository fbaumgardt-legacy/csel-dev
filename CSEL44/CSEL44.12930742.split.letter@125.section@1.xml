<div xmlns="http://www.tei-c.org/ns/1.0" type="textpart" subtype="section" n="1">
<p>
</p>
          <p>Dolemus quidem grauiter nec fieri potest, ut parui pendamus, <lb/>
            quod in iniurias sanctitatis tuae populus Hipponiensis tanta <lb/>
            clamauit; sed multo grauius dolendum est, frater bone, talia <lb/>
            de nobis existimari quam illa clamari. quando enim nos <lb/>
            credimur cupiditate pecuniae, non dilectione iustitiae seruos <lb n="10"/>
            dei uelle retinere, nonne optandum est, ut, qui hoc credunt, <lb/>
            occultum cordis sui uoce testentur ac sic aliqua, si fieri <lb/>
            potest, tanto maiora remedia requirantur, quam ut taciti <lb/>
            pereant <choice><sic>pemiciosis</sic><corr>perniciosis</corr></choice> suspicionibus uenenati? quapropter magis <lb/>
            satagendum est, unde, etiam priusquam hoc fieret, locuti <lb n="15"/>
            sumus, quo modo persuadeatur hominibus, quibus nos ad <lb/>
            exemplum bonorum operum praebere praecipimur, falsum <lb/>
            esse, quod suspicantur, quam quo modo arguendi sint, qui <lb/>
            suspiciones suas uocibus uerbisque declarant. 
</p>
          </div>