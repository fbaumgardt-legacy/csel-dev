<div xmlns="http://www.tei-c.org/ns/1.0" type="textpart" subtype="section" n="4"><p> <milestone unit="altchapter" n="II"/> Sed isti utcumque tolerandi sunt, quando dicunt uel esse <lb/>
            uel fuisse hic aliquem iustum praeter unum sanctum sanctorum, <lb/>
            qui nullum haberet omnino peccatum. illud uero, quod dicunt <lb/>
            sufficere homini liberum arbitrium ad dominica implenda <lb/>
            mandata, etiam si dei gratia et sancti spiritus dono ad opera <lb n="10"/>
            bona non adiuuetur, omni modo anathemandum est et omnibus <lb/>
            eiecrationibus detestandum. qui enim hoc adserunt, a gratia <lb/>
            dei penitus alieni sunt, quia ignorantes dei iustitiam, sicut <lb/>
            de Iudaeis dicit apostolus, et suam uolentes constituere <lb/>
            iustitiae dei non sunt subiecti. plenitudo quippe legis <lb n="15"/>
            non est nisi caritas et utique caritas dei diffusa est in . <lb/>
            cordibus nostris non per nos ipsos nec uiribus propriae <lb/>
            uoluntatis sed per spiritum sanctum, qui datus est nobis. 
</p>
          </div>