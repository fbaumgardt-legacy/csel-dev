<div xmlns="http://www.tei-c.org/ns/1.0" type="textpart" subtype="section" n="2"><p> Voluisti ergo et scripto commonuisti exponi atque aperiri <lb/>
            tibi, quid sibi uelit uox illa domini: Deus meus, deus <lb/>
            meus, ut quid me dereliquisti? et quid sit, quod ait <lb/>
            apostolus: <choice n="0.00"><sic n="1">Utin</sic><corr n="1154">Ut</corr></choice> caritate radicati et fundati praeualeatis<lb n="10"/>
            comprehendere cum omnibus sanctis, quae sit latitudo <lb/>
            et longitudo et altitudo et profundum, et quae sint <lb/>
            quinque uirgines stultae quaeue sapientes et quae sint <lb/>
            tenebrae exteriores et quo modo intellegendum sit: Verbum <lb/>
            dei caro factum est. hae sunt certe quinque tam breuiter<lb n="15"/>
            a me commemoratae quam abs te propositae quaestiones. <lb/>
            proinde, si placet, addamus et sextam et illud potissimum <lb/>
            requiramus, quae sit gratia testamenti noui. hanc illae omnes <lb/>
            intueantur et in hanc, ut opportune quaeque potuerit, opus <lb/>
            suum conferat nobis non eo scilicet ordine, quo eas et tu <lb n="20"/>
            proposuisti et ego recolui, sed unaquaeque cum fuerit necessaria, <lb/>
            uelut uocata respondeat et officium sui operis impleat. <lb/>
            ergo ita nascatur exordium. 
</p>
          </div>