<div xmlns="http://www.tei-c.org/ns/1.0" type="textpart" subtype="section" n="5"><p> Et ut lassitudinem recusarem, sine me ad plebem accedere <lb n="10"/>
            noluit; simul accessimus. dixit ea, quae a diacono audita erant, <lb/>
            se mandasse, se iurasse eaque se esse facturum continuoque <lb/>
            omnia eo tenore, quo dictauerat, prosecutus est. responsum <lb/>
            est: <sic>lDeo</sic> gratias' et petitum, ut totum scriptum subscriberetur. <lb/>
            dimisimus catechumenos continuoque scriptum subscripsit. <lb n="15"/>
            deinde peti coepimus nos episcopi non uocibus populi sed <lb/>
            tamen a populo per honestos fideles, ut nos quoque subscriberemus. <lb/>
            at ubi coepi subscribere, sancta Melania contradixit. <lb/>
            miratus sum, quare tam sero, quasi promissionem illam <lb/>
            et iurationem nos non subscribendo facere possemus infectam; <lb n="20"/>
            sed tamen obtemperaui ac sic remansit mea non plena subscriptio <lb/>
            nec ultra nobis quisquam, ut subscriberemus, putauit <lb/>
            instandum. 
</p>
          </div>