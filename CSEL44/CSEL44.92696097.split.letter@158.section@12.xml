<div xmlns="http://www.tei-c.org/ns/1.0" type="textpart" subtype="section" n="12"><p> Peto quoque, ut, quot modis sapientia dicatur, ostendas <lb/>
            mihi, ut sapientia deus, ut sapientia animus sapiens, quo <lb/>
            modo dicitur ut lux, ut sapientia Beselehel, qui fabricatus est <lb/>
            tabernaculum uel unguentarium, ut sapientia Salomonis uel <lb/>
            si qua est alia, et quid inuicem distent; et utrum una illa <lb n="5"/>
            sapientia aeterna cum patre in his gradibus intellegenda sit, <lb/>
            quo modo diuersa munera dicuntur spiritus sancti, qui <lb/>
            diuidit unicuique propria prout uult, an excepta illa <lb/>
            sola sapientia, quae facta non est, istae factae sunt et propriam <lb/>
            habent substantiam, an effecta sunt et ex definitione operis <lb n="10"/>
            nomen acceperunt. multa requiro; det tibi dominus et gratiam <lb/>
            inueniendi et sapientiam dictandi et ad nos celeriter scribendi. <lb/>
            inperite et rustice scripsi; sed quia dignaris nosse, quid <lb/>
            quaeram, per Christum dominum obsecro, ut <sic>ib</sic> his corrigas <lb/>
            me et doceas, quod intellegis me scire cupere. <lb n="15"/>
            
</p>

</div>