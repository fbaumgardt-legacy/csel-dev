<div xmlns="http://www.tei-c.org/ns/1.0" type="textpart" subtype="section" n="12"><p> Si ergo iam ista distincta sunt, ueniamus ad causam. scimus <lb/>
            posse deum uideri, quoniam scriptum est: Beati mundo <lb n="5"/>
            corde, quoniam ipsi deum uidebunt. an forte non debui <lb/>
            dicere (<sic>acimus</sic>) sed 'credimus', quoniam deum nec corpore <lb/>
            aliquando uidimus sicut hanc lucem nec mente sicut ipsam <lb/>
            in nobis, qua id credimus, fidem, sed tantum quia scriptum <lb/>
            est in ea scriptura, cuius fideles sumus, quod uerum sit <lb n="10"/>
            minime dubitamus? apostolus tamen Iohannes cum tale aliquid <lb/>
            diceret: Scimus, inquit, quia, cum apparuerit, similes ei <lb/>
            erimus, quoniam uidebimus eum, sicuti est. ecce scire <lb/>
            se dixit. quod nondum factum fuerat nec uidendo sed credendo <lb/>
            cognouerat. recte itaque diximus: 'Scimus posse deum uideri\ <lb n="15"/>
            quamuis eum non uiderimus, sed diuinae auctoritati, quae <lb/>
            sanctis libris continetur, crediderimus. 
</p>
          </div>