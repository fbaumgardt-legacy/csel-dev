<div xmlns="http://www.tei-c.org/ns/1.0" type="textpart" subtype="section" n="12"><p> : Nam quid exilii uel deportationis aut relegationis nomine <lb/>
            promissa illa praesentia praegrauatur? obsecro te. puto, quod <lb n="5"/>
            presbyterium non est exilium. hoc ergo noster eligeret quam <lb/>
            illud exilium? absit a nobis, ut sic sanctus dei et nobis carissimus <lb/>
            defendatur, absit, inquam, ut dicatur maluisse exilium <lb/>
            quam presbyterium aut maluisse periurium quam exilium. haec <lb/>
            dicerem, si uere a nobis aut a populo iuratio ei fuisset extorta <lb n="10"/>
            promittendae praesentiae; nunc uero non extorta est, dum <lb/>
            negaretur, sed, dum offerretur, accepta et hoc ea spe, sicut <lb/>
            supra diximus, quia per illam praesentiam creditum est eum <lb/>
            etiam ad clericatum suscipiendum posse desiderantibus consentire. <lb/>
            <sic>postremc</sic>, quodlibet de nobis uel de Hipponiensibus <lb n="15"/>
            sentiatur, longe alia est eorum causa, qui coegerint iurare, <lb/>
            quam eorum, qui non dicam coegerint, sed suaserint peierare. <lb/>
            ipse etiam, de quo agitur, considerare non renuat, utrum sit <lb/>
            peius sub quolibet timore ius iurandum an remoto timore ipso <lb/>
            periurium. <lb n="20"/>
            
</p>
          </div>