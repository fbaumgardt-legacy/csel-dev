<div xmlns="http://www.tei-c.org/ns/1.0" type="textpart" subtype="section" n="33"><p> Hac quippe lege et condicione non illi tantum, qui mentis <lb/>
            excellentia perfectionis consilium receperunt, ut uendita sua<lb n="10"/>
            pauperibus distribuerent et humeris ab omni saeculi huius <lb/>
            sarcina liberioribus leuem Christi sarcinam ferrent, sed etiam <lb/>
            quisquis infirmior et illi gloriosissimae perfectioni minus <lb/>
            idoneus, qui tamen se meminit ueraciter esse Christianum, <lb/>
            cum audierit sibi proponi, quod, nisi haec omnia dimiserit, <lb n="15"/>
            dimissurus est Christum, adprehendet potius turrem fortitudinis <lb/>
            a facie inimici, quia, cum eam in sua aedificaret <lb/>
            fide, computauit sumptus, quibus perfici posset, id est eo <lb/>
            animo accessit ad fidem, ut huic saeculo non solum uerbis <lb/>
            renuntiaret, quia, et si emit aliquid, tamquam non possidens <lb n="20"/>
            erat, et si utebatur mundo, tamquam non utens erat non <lb/>
            sperans in incerto diuitiarum sed in deo uiuo. 
</p>
          </div>