<div xmlns="http://www.tei-c.org/ns/1.0" type="textpart" subtype="section" n="9"><p> Sonitus autem ille uocis et columbae species corporalis et <lb/>
            linguae diuisae uelut ignis, qui insedit super unumquemque <lb/>
            eorum, sicut illa in monte Sina, quae terribili specie facta <lb/>
            sunt, et sicut columna illa nubis per diem et flammae per <lb/>
            noctem significatiua operatione acta atque transacta sunt. illud <lb n="5"/>
            in his maxime cauendum est, ne cuiquam dei natura uel patris <lb/>
            uel filii uel spiritus sancti commutabilis et conuertibilis esse <lb/>
            credatur. nec moueat, quod aliquando res, quae significat. <lb/>
            nomen eius rei, quam significat, accipit. spiritus sanctus <lb/>
            dictus est corporali specie tamquam columba descendisse et<lb n="10"/>
            mansisse super eum; sic enim et petra Christus, quia significat <lb/>
            Christum. 
</p>
          </div>