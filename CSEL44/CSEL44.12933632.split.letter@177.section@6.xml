<div xmlns="http://www.tei-c.org/ns/1.0" type="textpart" subtype="section" n="6"><p> Misimus reuerentiae tuae librum. quem dederunt quidam <lb/>
            religiosi et honesti adulescentes serui dei, quorum etiam <lb/>
             nomina non tacemus; nam Timasius' et Iacobus uocantur,  <lb n="5"/>
            qui — sicut audiuimus, etiam nosse dignaris — ipsius Pelagii <lb/>
            exhortatione spem. quam habebant in saeculo, reliquerunt et <lb/>
            nunc continentes deo seruiunt. qui cum eodem errore tandem <lb/>
            aliquando per qualemcumque operam nostram domino inspirante <lb/>
             caruissent, protulerunt eundem librum Pelagii esse  <lb n="10"/>
            dicentes et, ut ei responderetur, impendio rogauerunt. factum <lb/>
            est; ad eosdem rescripta est ipsa responsio; agentes gratias <lb/>
            rescripserunt. utrumque misimus. et cui responsum est et <lb/>
            quod responsum est, et, ne nimium essemus onerosi, signa <lb/>
             fecimus his locis. ubi petimus inspicere non graueris, quem  <lb n="15"/>
            ad modum sibi obiecta quaestione, quod gratiam dei negaret, <lb/>
            ita respondit, ut eam esse non diceret nisi naturam, in qua <lb/>
            nos condidit deus. 
</p>
          </div>