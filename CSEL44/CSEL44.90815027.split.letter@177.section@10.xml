<div xmlns="http://www.tei-c.org/ns/1.0" type="textpart" subtype="section" n="10"><p> An forte dei mandatum deerat et ideo Christus mortuus <lb/>
            est? immo iam et hoc erat sanctum et iustum et bonum; <lb/>
            iam dictum fuerat: Non concupisces, iam dictum fuerat: <lb/>
            Diliges proximum tuum tamquam te ipsum. in quo <lb/>
             sermone apostolus omnem legem dicit impleri. et quoniam,  <lb n="5"/>
            nisi diligat deum, nemo diligit se ipsum, ideo dominus in <lb/>
            his duobus praeceptis totam legem dicit prophetasque pendere. <lb/>
            quae duo praecepta iam erant hominibus diuinitus data. an <lb/>
            aeternum praemium iustitiae promissum nondum erat? hoc <lb/>
             ipse non dicit, qui in suis litteris posuit etiam in uetere  <lb n="10"/>
            testamento regnum caelorum esse promissum. si ergo ad <lb/>
            faciendam perficiendamque iustitiam iam erat naturae possibilitas <lb/>
            per liberum arbitrium, iam erat legis dei sanctum, <lb/>
            iustum bonumque mandatum, iam erat promissum praemium <lb/>
             sempiternum, ergo Christus gratis mortuus est. <lb n="15"/>
</p> 
          </div>