<div xmlns="http://www.tei-c.org/ns/1.0" type="textpart" subtype="section" n="23"><p> Non sane quicquid ab inuito sumitur, iniuriose aufertur. <lb/>
            nam plerique nec medico uolunt reddere honorem suum nec <lb/>
            operario mercedem, nec tamen haec qui ab inuitis accipiunt, <lb/>
            per iniuriam accipiunt, quae potius per iniuriam non darentur. <lb/>
            sed non ideo debet iudex uendere iustum iudicium aut testis <lb n="5"/>
            uerum testimonium, quia uendit aduocatus iustum patrocinium <lb/>
            et iuris peritus uerum consilium; illi enim inter utramque <lb/>
            partem ad examen adhibentur, isti ex una parte consistunt. <lb/>
            cum autem iudicia et testimonia, quae nec iusta et uera <lb/>
            uendenda sunt, iniqua et falsa uenduntur, multo <choice><sic>sceleratiua</sic><corr>sceleratius</corr></choice> <lb n="10"/>
            utique pecunia sumitur, quia scelerate etiam quamuis a uolentibus <lb/>
            datur. ille tamen solet tamquam male sibi ablatam <lb/>
            pecuniam repetere, qui iustum iudicium emit, quoniam uenale <lb/>
            esse non debuit; qui uero pro iniquo iudicio dedit, uellet <lb/>
            quidem repetere, nisi timeret uel puderet emisse. <lb n="15"/>
            
</p>
          </div>