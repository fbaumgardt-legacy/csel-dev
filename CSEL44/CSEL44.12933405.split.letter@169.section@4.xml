<div xmlns="http://www.tei-c.org/ns/1.0" type="textpart" subtype="section" n="4"><p> Nam si propter eos solos Christus mortuus est, qui certa <lb/>
            intellegentia possunt ista discernere, paene frustra in ecclesia <lb/>
            laboramus. si autem, quod ueritas habet, infirmi populi credentium<lb n="5"/>
            ad medicum currunt sanandi per Christum et hunc <lb/>
            crucifixum, ut, ubi abundauit peccatum, superabundet gratia, <lb/>
            miris fit modis per altitudinem diuitiarum sapientiae <lb/>
            et scientiae dei et per inscrutabilia iudicia eius, ut et <lb/>
            nonnulli a corporibus incorporea discernentes, cum sibi ex hoc<lb n="10"/>
            magni uidentur et inrident stultitiam praedicationis, qua salui <lb/>
            fiunt credentes, ab unica uia longe exerrent, quae ad uitam <lb/>
            aeternam sola perducit, et multi in cruce Christi gloriantes et <lb/>
            ab eadem uia non recedentes, etiam qui ista, quae subtilissime <lb/>
            disseruntur, ignorant, quia non perit unus pusillus, pro quibus <lb n="15"/>
            mortuus est, ad eandem perueniant aeternitatem, ueritatem. <lb/>
            caritatem, id est ad stabilem, certam plenamque felicitatem. <lb/>
            ubi manentibus, uidentibus, amantibus sint cuncta perspicua. 
</p>
          </div>