<div xmlns="http://www.tei-c.org/ns/1.0" type="textpart" subtype="section" n="37"><p> Exaruit uelut testa uirtus mea. testa igne firmata <lb/>
            est; sic et uirtus corporis Christi non sicut faenum igne <lb/>
            consumitur, sed sicut testa passione uelut igne firmatur; uasa <lb/>
            enim figuli probat fornax, sicut alio loco scriptura dicit, <lb/>
            et homines iustos temptatio tribulationis. et <lb n="5"/>
            lingua mea adhaesit faucibus meis. potest quidem <lb/>
            silentium eius significatum uideri, quod et alius propheta <lb/>
            commendat, cum dicit: Sicut agnus coram tondente <lb/>
            fuit sine uoce; sed si linguam eius eos in eius corpore, <lb/>
            quod est ecclesia, intellegamus, per quos suum loquitur euangelium, <lb n="10"/>
            tunc eius faucibus adhaerent, cum a praeceptis eius <lb/>
            non recedunt. 
</p>
          </div>