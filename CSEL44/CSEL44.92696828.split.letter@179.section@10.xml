<div xmlns="http://www.tei-c.org/ns/1.0" type="textpart" subtype="section" n="10"><p>  Si autem et hunc librum uel hunc in eo libro locum esse <lb/>
            negauerit suum, ego quidem idoneos testes habeo honestos <lb/>
            et fideles uiros et eius sine dubio dilectores, quibus adtestantibus <lb/>
            purgare me possum, quod eundem librum ipsi mihi <lb/>
            dederint et ibi hoc legatur eumque Pelagii esse dixerint, ut <lb/>
             saltem hoc mihi sufficiat, ne dicat a me fuisse siue conscriptum <lb/>
            siue falsatum. iam inter illos eligat quisque, cui credat. <lb/>
            meum non est de hac re diutius disputare. rogamus, ut <lb/>
            certe transmittas t sibi, si negauerit se ista sentire, quae <lb/>
            illi obiciuntur inimica gratiae Christi. tam quippe aperta est <lb/>
            eius defensio, ut, si uestram sanctam prudentiam, qui eius <lb/>
            alia scripta non nostis, nulla uerborum ambiguitate fefellerit, <lb/>
            magno gaudio gratulabimur non multum curantes, utrum illa <lb/>
            peruersa et impia numquam senserit an se ab eis aliquando <lb/>
            correxerit. 
</p>

</div>