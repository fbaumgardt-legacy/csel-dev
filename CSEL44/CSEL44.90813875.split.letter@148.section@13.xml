<div xmlns="http://www.tei-c.org/ns/1.0" type="textpart" subtype="section" n="13"><p> Nam de membris dei, quae assidue scriptura commemorat, <lb/>
            ne quisquam secundum carnis huius formam et figuram nos <lb/>
            esse crederet similes deo, propterea eadem scriptura et alas <lb/>
            habere deum dixit, quas nos utique non habemus. sicut ergo, <lb/>
            alas cum audimus, protectionem intellegimus, sic et, cum <lb n="10"/>
            audimus manus, operationem intellegere debemus et, cum <lb/>
            audimus pedes, praesentationem et, cum audimus oculos. <lb/>
            uisionem, qua cognoscit, et, cum audimus faciem, notitiam, <lb/>
            qua innotescit; et si quid aliud eadem scriptura tale commemorat, <lb/>
            puto spiritaliter intellegendum neque hoc ego tantum <lb n="15"/>
            aut ego prior sed omnes, qui qualicumque spiritali intellegentia <lb/>
            resistunt eis, qui ob hoc anthropomorphi nominantur. ex <lb/>
            quorum litteris ne multa commemorando maiores moras faciam, <lb/>
            hoc unum sancti Hieronymi interpono, ut nouerit iste frater <lb/>
            non ae de hac re mecum magis quam cum prioribus agere <lb n="20"/>
            debere, si quid eum contra permouet. 
</p>
          </div>