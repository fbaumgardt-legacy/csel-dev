<div xmlns="http://www.tei-c.org/ns/1.0" type="textpart" subtype="section" n="11"><p> Postremo ipse dominus apud homines intercessit, ne lapidaretur <lb/>
            adultera, et eo modo nobis intercessionis commendauit <lb/>
            officium, nisi quia ille terrendo fecit, quod nos petendo. ille <lb/>
            enim dominus, nos serui sumus. uerum tamen ille sic terruit, <lb/>
            ut omnes timere debeamus. quis enim est nostrum sine peccato?<lb n="5"/>
            quod cum illis dixisset, a quibus ei offerebatur punienda <lb/>
            peccatrix, ut, qui sciret se esse sine peccato, prior in illam <lb/>
            lapidem mitteret, cecidit saeuitia tremente conscientia; tunc <lb/>
            enim iam ex illa congregatione dilapsi solam misericordi <lb/>
            miseram reliquerunt. cedat huic sententiae pietas Christianorum,<lb n="10"/>
            cui cessit impietas Iudaeorum; cedat humilitas obsequentium. <lb/>
            cui cessit superbia persequentium; cedat confessio fidelis. cui <lb/>
            cessit simulatio temptatoris. malis parce, uir bone; quanto <lb/>
            melior, tanto esto mitior; quanto fis celsior potestate, tanto <lb/>
            humilior fiere pietate. <lb n="15"/>
            
</p>
          </div>