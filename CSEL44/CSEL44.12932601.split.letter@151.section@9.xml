<div xmlns="http://www.tei-c.org/ns/1.0" type="textpart" subtype="section" n="9"><p> Quodam die frater eius, cum iam pariter in custodia tenerentur, <lb/>
            ait illi: (Si ego haec pro meritis patior peccatorum <lb/>
            meorum, tu, cuius uitam nouimus tam attente feruenterque <lb/>
            Christianam, quibus malis meritis ad ista perductus es?' at <lb/>
            ille: <sic>Taruumne</sic>', inquit, 'mihi existimas conferri diuinitus <lb n="10"/>
            beneficium, si tamen hoc testimonium tuum de uita mea <lb/>
            uerum est, ut hoc, quod patior, etiam si usque ad effusionem <lb/>
            sanguinis patiar, ibi mea peccata puniantur nec mihi ad futurum <lb/>
            iudicium reseruentur?' hic forte aliquis credat eum fuisse <lb/>
            sibi conscium aliquorum occultorum inpudicitiae peccatorum. <lb n="15"/>
            dicam ergo, quid me dominus deus ad magnam meam consolationem <lb/>
            ex eius ore audire et plane scire uoluerit. cum de <lb/>
            hoc ipso, ut sunt humana, sollicitus solus cum solo agerem <lb/>
            iam in eadem custodia constituto, ne quid esset, unde maiore <lb/>
            et insigniore paenitentia deum sibi placare deberet, ille, ut <lb n="20"/>
            erat uerecundiae singularis, cum ipsam licet falsam meam <lb/>
            suspicionem erubesceret, sed admonitionem gratissime acciperet, <lb/>
            modeste grauiterque subridens et utraque manu meam dexteram <lb/>
            adprehendens: (Testor), inquit, 'sacramenta, quae per hanc <lb/>
            offeruntur manum, me nullum expertum esse concubitum praeter <lb n="25"/>
            uxorem nec ante nec postea'. 
</p>
          </div>