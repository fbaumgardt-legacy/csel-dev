<div xmlns="http://www.tei-c.org/ns/1.0" type="textpart" subtype="section" n="46"><p> Ergo, qui timetis dominum, laudate eum. ut deum <lb/>
            non seruiliter sed libere colatis, amare discite, quem timetis, <lb/>
            et poteritis laudare, quod amatis. timentes enim deum homines <lb/>
            ueteris testamenti propter litteram terrentem et occidentem <lb/>
            nondum habentes spiritum uiuificantem currebant cum sacrificiis<lb n="5"/>
            ad templum et quamuis in figuram futuri sanguinis, quo <lb/>
            redempti sumus, tamen nescientes, quid per eas praefiguraretur, <lb/>
            cruentas uictimas immolabant. nunc uero in gratia testamenti <lb/>
            noui qui timetis dominum. laudate eum. ipse quippe <lb/>
            in alio psalmo mutanda illa praenuntians, quae tunc in umbra<lb n="10"/>
            futuri offerebantur: Non accipiam, inquit, de manu tua <lb/>
            uitulos neque de gregibus tuis hircos. et paulo post, <lb/>
            ut ostenderet sacrificium noui testamenti, quando illa fuerant <lb/>
            cessatura: Immola, inquit, deo sacrificium laudis et <lb/>
            redde altissimo uota tua. et in fine eiusdem psalmi:<lb n="15"/>
            Sacrificium, inquit, laudis glorificabit me et illic <lb/>
            uia est, qua ostendam illi salutare meum. salutare <lb/>
            dei Christus est, quem infantem Symeon senex cum agnouisset <lb/>
            in spiritu eumque sumpsisset in manus: Nunc dimittis. <lb/>
            inquit, domine, seruum tuum secundum uerbum<lb n="20"/>
            tuum in pace, quoniam uiderunt oculi mei salutare <lb/>
            tuum. 
</p>
          </div>