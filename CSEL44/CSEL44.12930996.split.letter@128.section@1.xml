<div xmlns="http://www.tei-c.org/ns/1.0" type="textpart" subtype="section" n="1">
<p> Edicto spectabilitatis tuae, quo nostrae conlationis tranquillitati<lb n="5"/>
            quietique seruandae et ueritati manifestandae muniendaeque <lb/>
            consultum est, in omnibus nos consentire, sicut admonere <lb/>
            dignatus es, per has litteras intimamus, hoc est de loco et <lb/>
            tempore ipsius conlationis et de numero eorum, quos <sic n="poss">praesen</sic>- . <lb/>
            tes esse oportebit. consentimus etiam, ut hi, quibus conferendi<lb n="10"/>
            delegamus officium, subscribant prosecutionibus suis inque illo <lb/>
            scripto, quo eis hoc munus inponimus ratumque nos habituros, <lb/>
            quod egerint, pollicemur, subscriptiones omnium nostrum non <lb/>
            solum habeas factas uerum etiam, cum fiunt, ipse perspicias, <lb/>
            admonituri quoque domino adiuuante populum Christianum,<lb n="15"/>
            ut a conlationis loco quietis et tranquillitatis gratia suum <lb/>
            abstineat omnino conuentum et ea, quae aguntur, non, cum <lb/>
            aguntur, audire festinet, sed, conscripta ut cognoscat, expectet, <lb/>
            sicut ea te prolaturum omnibus promisisti. 
</p>
          </div>