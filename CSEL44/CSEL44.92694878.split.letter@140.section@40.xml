<div xmlns="http://www.tei-c.org/ns/1.0" type="textpart" subtype="section" n="40"><p> Iam illud, quod sequitur, nullius expositionis indiget: <lb/>
            Diuiserunt sibi uestimenta mea et super uestem <lb/>
             meam miserunt sortem. uerba deinde, quae subtexuntur, <lb n="5"/>
            orantis sunt tam ex persona capitis, id est hominis mediatoris, <lb/>
            quam ex persona corporis, quod est ecclesia, quam dicit etiam <lb/>
            unicam suam. tu autem, domine, inquit, ne longe <lb/>
            feceris auxilium tuum. hoc ad eius carnem pertinet, <lb/>
            cuius resurrectio non in longum missa est ut aliorum. in <lb n="10"/>
            defensionem meam aspice, ne quid noceant inimici, qui <lb/>
            sibi uidentur aliquid potuisse carnem perimendo mortalem. non <lb/>
            autem nocent, si defendente gratia dei non eis ad malum <lb/>
            anima superata consentiat; sicut enim et alibi prophetatum <lb/>
             est, terra tradita est in manus impii, hoc est caro <lb n="15"/>
            terrena. 
</p>
          </div>