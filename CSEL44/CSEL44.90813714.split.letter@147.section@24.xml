<div xmlns="http://www.tei-c.org/ns/1.0" type="textpart" subtype="section" n="24"><p><milestone unit="altchapter" n="XI"/> Adtende itaque, quid adiungat iam de illo saeculo dicere <lb/>
            incipiens: <sic>cEt</sic> quid mirum', inquit, &lt;si in praesenti saeculo, <lb/>
            nisi quando uult, dominus non uidetur? in ipsa quoque resurrectione <lb/>
            non facile est deum uidere nisi eis, qui corde sint <lb/>
            mundo, et ideo: Beati mundo corde; ipsi enim deum<lb n="5"/>
            uidebunt. quantos beatos iam numerauerat et tamen uidendi <lb/>
            his deum non promiserat facultatem! si ergo hi, qui mundo <lb/>
            sunt corde, deum uidebunt, utique alii non uidebunt; neque <lb/>
            enim indigni deum uidebunt neque is, qui deum uidere noluerit, <lb/>
            potest deum uidere). cernis, quam circumspecte loquatur<lb n="10"/>
            iam de his, qui in futuro saeculo uidebunt deum; neque enim <lb/>
            omnes, sed qui digni sunt. resurgent enim et digni et indigni <lb/>
            regno illo, ubi uidebitur deus, quoniam omnes, qui in <lb/>
            monumentis sunt, audient uocem eius et procedent, <lb/>
            sed cum magna differentia; nam qui bene fecerunt, in <lb n="15"/>
            resurrectionem uitae, qui autem male egerunt, in <lb/>
            resurrectionem iudicii. hic iudicium poenam aeternam <lb/>
            significat, sicut etiam illud dictum est: Qui non credit, iam <lb/>
            iudicatus est. 
</p>
          </div>