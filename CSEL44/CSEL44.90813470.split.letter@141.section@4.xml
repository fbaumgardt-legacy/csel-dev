<div xmlns="http://www.tei-c.org/ns/1.0" type="textpart" subtype="section" n="4"><p> Denique posteaquam non potuerunt efficere, quod conati <lb/>
            sunt, id est ut causa non ageretur, ipsa actio demonstrauit, <lb/>
            quid <choice><sic>timueunt</sic><corr>timuerint</corr></choice>, quando in omnibus uicti sunt. confessi sunt<lb n="5"/>
            enim contra ecclesiam catholicam, quae toto terrarum orbe <lb/>
            diffunditur, nihil se habere, quod dicerent, quia diuinis sanctarum <lb/>
            scripturarum testimoniis oppressi sunt, quibus ecclesia <lb/>
            designatur incipiens ab Hierusalem creuisse per loca, in <lb/>
            quibus apostoli praedicauerunt et nomina eorundem locorum<lb n="10"/>
            in suis epistulis et actis conscripserunt, et inde diffundi <lb/>
            per ceteras gentes. contra istam ecclesiam se non habere <lb/>
            causam manifesta uoce professi sunt, ubi est euidentissima <lb/>
            in nomine dei nostra uictoria. cum enim confirmant ecclesiam, <lb/>
            cui nos communicare ipsos autem non communicare<lb n="15"/>
            manifestum est, olim se uictos esse testantur et uobis, si <lb/>
            sapiatis, apertissime indicant, quid dimittere et quid tenere <lb/>
            debeatis non in ea falsitate, qua uobis non cessant adhuc <lb/>
            usque mentiri, sed in illa ueritate, quam uicti coacti sunt <lb/>
            confiteri. <lb n="20"/>
            
</p>
          </div>