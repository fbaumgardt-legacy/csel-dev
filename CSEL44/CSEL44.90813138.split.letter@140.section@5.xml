<div xmlns="http://www.tei-c.org/ns/1.0" type="textpart" subtype="section" n="5"><p> Volens itaque deus ostendere etiam terrenam temporalemque <lb/>
            felicitatem suum donum esse nec aliunde nisi ab ipso sperari <lb/>
            oportere prioribus saeculi temporibus dispensandum iudicauit <lb/>
            testamentum uetus, quod pertineret ad hominem ueterem, a <lb/>
            quo ista uita necesse est incipiat. sed illae felicitates patrum<lb n="10"/>
            dei beneficio concessae praedicantur quamuis ad istam uitam <lb/>
            transitoriam pertinentes. illa quippe terrena munera in manifesto <lb/>
            promittebantur et tribuebantur; in occulto autem illis <lb/>
            omnibus rebus nonum testamentum figurate <choice><sic>praennntiabatur</sic><corr>praenuntiabatur</corr></choice> <lb/>
            et capiebatur intellegentia paucorum, quos eadem gratia prophetico<lb n="15"/>
            munere dignos fecerat. dispensabant ergo illi sancti <lb/>
            pro congruentia temporis testamentum uetus, pertinebant uero <lb/>
            ad testamentum nouum. nam et quando temporalem felicitatem <lb/>
            agebant, aeternam ueram et praeferendam intellegebant et <lb/>
            istam ministrabant in mysterio, ut illam consequerentur in<lb n="20"/>
            praemio. et si quando patiebantur aduersa, ad hoc patiebantur, <lb/>
            ut euidentissimo diuino adiutorio liberati glorificarent deum <lb/>
            bonorum omnium largitorem non solum sempiternorum. quae <lb/>
            pie sperabant, uerum etiam temporalium, quae prophetice <lb/>
            gubernabant. <lb n="25"/>
            
</p>
          </div>