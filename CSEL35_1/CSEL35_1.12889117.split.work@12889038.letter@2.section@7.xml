<div xmlns="http://www.tei-c.org/ns/1.0" type="textpart" subtype="section" n="7"><p>qui cura uideret, quod <lb/>
            Arrius saeculi istius rege niteretur, exclamauit ex imo pectoris <lb/>
            dolore stans in loco sacrarii ad Christum uerum et sempiternum <lb/>
            regem et dominum omnium regum, ne illam labem<lb n="5"/>
            in ecclesia pateretur intrare. cuius oratio quam constans <lb/>
            fuerit, quam fidelis, hinc probatum est, quod idem Arrius, <lb/>
            antequam intraret ecclesiam. dedit poenas nouas et grauissimas <lb/>
            usque ad turpem interitum. nam cum pridie quam se <lb/>
            putauit sanctam ecclesiam imperatoris auxilio homo impius<lb n="10"/>
            intraturum, cum nihil languoris, nihil doloris in corpore pateretur <lb/>
            sed, quod grauius est, solo animi morbo insanabiliter <lb/>
            aegrotaret, humana consuetudine secessum petit atque illic <lb/>
            cum sedit, grauissimo repente dolore cruciatus omnia sua uiscera <lb/>
            et ipsum cor, quod erat thesaurum impietatis, effudit in<lb n="15"/>
            stercora atque ita (mirabile dictu!) internis omnibus euacuatis <lb/>
            attenuatus est uel ad momentum sicut luridati corporis tabe <lb/>
            resolutus est, ut per angustias foraminis et sedilis totus ipse  <lb/>
            laberetur.</p></div>