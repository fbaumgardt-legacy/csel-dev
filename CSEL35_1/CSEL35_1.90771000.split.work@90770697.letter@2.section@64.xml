<div xmlns="http://www.tei-c.org/ns/1.0" type="textpart" subtype="section" n="64"><p>sed non post multum temporis idem Zosimus <lb/>
            cum in coetu plebis uult exsequi sacerdotis officia, inter ipsa <lb/>
            uerba sacerdotalia eius lingua protenditur nec ualet eam <lb/>
            reuocare intra oris capacitatem, eo quod contra modum naturae<lb n="5"/>
            extra os penderet ut boui anhelo. sed ut uidit se linguae <lb/>
            officium perdidisse, egreditur basilica et (res mira!) foris iterum <lb/>
            in officium lingua reuocata est. et primum quidem non intellegitur <lb/>
            compleri in eum sententiam martyris et confessoris, sed <lb/>
            cum hoc totiens patitur, quotiens et basilicam diuersis diebus<lb n="10"/>
            temptauit intrare, ipse postremo recognouit ob hoc sibi linguam <lb/>
            inter pontificii sollemnia uerba denegari, ut sanctorum <choice><sic>episcoparum</sic><corr>episcoporum</corr></choice> <lb/>
            in eum rite prolata sententia probaretur. denique cessit  <lb/>
            episcopatum, ut ei lingua, quae cesserat, redderetur.</p></div>