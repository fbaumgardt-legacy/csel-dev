<div xmlns="http://www.tei-c.org/ns/1.0" type="textpart" subtype="section" n="1">


          <p rend="script">SIMPLICIUS EPISCOPUS ZENONI AUGUSTO. DE ECCLESIA ANTIO- <lb/>
            CHENA. Uenerandos mihi semper uestrae pietatis apices <lb/>
            gauisus accepi, quibus ingenito uobis studio catholicae religionis <lb/>
            post defensionem fidei, quae uos seruata custodit, impietatis <lb n="5"/>
            audaciam et facinora apud Antiochiam perpetrata <lb/>
            cohercita reperimus, exultantes uobis inesse animum fidelissimi <lb/>
            sacerdotis et principis, ut imperialis auctoritas iuncta <lb/>
            Christianae deuotioni acceptabilior deo fieret et appareret <lb/>
            integritas, cum hi, qui in episcoporum nece sacrilega caede <lb n="10"/>
            uersati sunt, dignis iubentur perire suppliciis. in quo et <lb/>
            quieti ecclesiasticae et uestro consuletis imperio, quia uindicata <lb/>
            dei contumelia ulciscentis est gratia et conciliatur his diuini <lb/>
            fauoris auxilium, quorum cura sacrilegium non reliquerit impunitum. <lb/>
            </p></div>