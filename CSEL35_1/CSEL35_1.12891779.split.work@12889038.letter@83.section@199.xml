<div xmlns="http://www.tei-c.org/ns/1.0" type="textpart" subtype="section" n="199"><p>In supra scripto sexagesimo capitulo dicitur, quia deus  <lb/>
            sciens hominem peccaturum ideo peccare permiserit, quia hoc <lb/>
            ei nouerat expedire, et propterea non prohibuisse peccati <lb/>
            aditum, quia sic ab initio a deo fuerit dispensatum, ut <lb/>
            conlatione et experimento infinitorum illorum bonorum possemus <lb n="25"/>
            scire magnitudinem, et huius rei gratia utpote profuturum <lb/>
            nobis peccatum intrare dimittens magnum in eiusdem <lb/>
            peccati bello auxilium inuenerit homo:</p></div>