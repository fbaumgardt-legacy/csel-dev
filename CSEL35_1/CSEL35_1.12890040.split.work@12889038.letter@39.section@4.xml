<div xmlns="http://www.tei-c.org/ns/1.0" type="textpart" subtype="section" n="4"><p>Italia omnis atque Africa hoc sacramento credunt; hac  <lb/>
            fide gloriantur Gallia, Aquitania, omnis Hispania, Roma ipsa <lb/>
            uenerabilis, cuius etiam in hac parte principatus est, quod <lb/>
            deum sicut sequi uoluit agnouit. confitebor ipse (quod non <lb n="20"/>
            sine maerore dictum est): solum dissentiebat Illyricum. <lb/>
            utinam quod errasset non extaret exemplum! utinam illud <lb/>
            incolume Arrianae legis Mursinense oppidum permaneret et <lb/>
            non ad iudicium quondam erroris miseri concidisset, ut, quia <lb/>
            ipsos erudisset auctores, praecipua irati numinis ultione <lb n="25"/>
            procumberet! periculose, mihi crede, diuina temptantur. <lb/>
</p></div>