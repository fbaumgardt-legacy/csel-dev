<div xmlns="http://www.tei-c.org/ns/1.0" type="textpart" subtype="section" n="285"><p>et ne quis forsitan  <lb/>
            arbitretur ambiguum, quod praefatis legatis atque uicariis <lb n="5"/>
            sedis apostolicae a beatissimo papa Leone tantum fidei causa <lb/>
            et non etiam de depositorum incompetenter episcoporum <lb/>
            fuerit reuocatione mandatum, et quasi superflue Ibae quoque <lb/>
            Edessenae ciuitatis episcopi causam coram sanctis patribus <lb/>
            aestimet agitatam, nouerit beatissimum papam Leonem sanctae <lb n="10"/>
            Calchedonensi synodo haec inter cetera scripsisse dicendo: <lb/>
            quia uero non ignoramus per prauas aemulationes <lb/>
            statum multarum ecclesiarum fuisse turbatum plurimosque <lb/>
            episcopos, qui haeresem non reciperent. <lb/>
            sedibus suis pulsos et in exilia deportatos atque in <lb n="15"/>
            locum superstitum alios substitutos, his primitus <lb/>
            uulneribus adhibenda est medicina iustitiae, ne <lb/>
            quisquam careat propriis uel alter utatur alienis.</p></div>