<div xmlns="http://www.tei-c.org/ns/1.0" type="textpart" subtype="section" n="5"><p>quae ne aliqua forsitan fidei aemulorum <lb/>
            fraude uitientur, licet in ecclesiae tuae possint scriniis inueniri, <lb/>
            tamen exemplaria misimus, quae pietati ipsius properabis offerre.<lb n="5"/>
            nota namque et omnibus illic potestatibus celebrata, <lb/>
            quae sanctae memoriae prodecessor meus Leo ad consultationem <lb/>
            augustae recordationis Leonis scripserit, et quam ueneranter <lb/>
            accepta sint, recognoscat; appareat, sicut confidimus, eius <lb/>
            imitator fidei, cuius propitiante deo dignior est successor<lb n="10"/>
            imperii, sibique scriptum aestimet, quicquid ante se principibus <lb/>
            pia est traditum lectione. illa est namque perennitas regni, <lb/>
            quae per seriem propagandae posteritatis in successore <sic>repperent</sic>,  <lb/>
            quod a praecessore descendit.</p></div>