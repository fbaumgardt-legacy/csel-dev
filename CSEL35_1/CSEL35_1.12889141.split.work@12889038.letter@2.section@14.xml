<div xmlns="http://www.tei-c.org/ns/1.0" type="textpart" subtype="section" n="14"><p>atque illic primum quidem episcopi pro sancta fide <lb/>
            uenientes confirmant illam expositionem, quae apud Nicaeam <lb/>
            conscripta est, ita ut nihil inde minueretur, eo quod euangelicam<lb n="20"/>
            fidem uerbis inexpugnabilibus explicaret et Arrii impiam <lb/>
            doctrinam diuina auctoritate damnaret. tunc demum <lb/>
            oblatam ab Ursacio, Ualente, Germinio et Gaio huiusmodi <lb/>
            fidei conscriptionem, quae et fidem catholicam reprobaret et <lb/>
            Arrium absolueret, immo et introduceret pestiferam eius doctrinam,<lb n="25"/>
            execrantur et damnant tam impiam fidem eorum quam <lb/>
            etiam ipsos, inexpiabile scelus esse iudicantes, qui patrum <lb/>
            fidem uenerabilem uiolent, si hos tam impios atque impiam  <lb/>
            eorum conscriptionem pateretur ecclesia.</p></div>