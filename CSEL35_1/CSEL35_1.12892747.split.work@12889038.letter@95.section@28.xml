<div xmlns="http://www.tei-c.org/ns/1.0" type="textpart" subtype="section" n="28"><p>            sed nec illa praeterimus, quod apostolica sedes frequenter, ut  <lb/>
            dictum est, more maiorum etiam sine ulla synodo praecedente <lb/>
            et absoluendi quos synodus inique damnauerat et damnandi <lb/>
            nulla existente synodo quos oportuit habuerit facultatem. <lb n="5"/>
            sanctae memoriae quippe Athanasium synodus Orientalis <lb/>
            addixerat; quem tamen exceptum sedes apostolica, quia damnationi <lb/>
            Graecorum non consensit, absoluit.</p></div>