<div xmlns="http://www.tei-c.org/ns/1.0" type="textpart" subtype="section" n="36"><p>et cum per omnia Osius confutatur, ita ut suis<lb n="5"/>
            uocibus, quas pro fide et ueritate prius scripserat, uindicaretur, <lb/>
            commotus ad Clementinum uicarium (non) inquit 'cognitio <lb/>
            tibi mandata est sed exsecutio. uides, ut resistit praeceptis <lb/>
            regalibus: exsequere ergo, quod mandatum est, mittens eum <lb/>
            in exilium). sed Clementinus, licet non esset Christianus,<lb n="10"/>
            tamen exhibens reuerentiam nomini episcopatus in eo maxime <lb/>
            homine, quem uidebat rationabiliter et fideliter obtinere, respondit <lb/>
            Osio 'non audeo' inquiens (episcopum in exilium <lb/>
            mittere, quamdiu adhuc in episcopali nomine perseuerat. sed <lb/>
            da tu prior sententiam eum de episcopatus honore deiciens<lb n="15"/>
            et tunc demum exequar in eum quasi in priuatum, quod ex  <lb/>
            praecepto imperatoris fieri desideras'.</p></div>