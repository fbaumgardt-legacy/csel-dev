<div xmlns="http://www.tei-c.org/ns/1.0" type="textpart" subtype="section" n="4"><p>oblatus est enim <lb/>
            nobis miserabilis senex Seneca nomine, qui non modo totius<lb n="5"/>
            sit eruditionis alienus sed ipsius quoque intellegentiae communis <lb/>
            prorsus extraneus, in Pelagianae uoraginis caeno, sicut <lb/>
            de quibusdam in Apocalypsi legimus, uelut una ranarum <lb/>
            imprudenter immersus inque illa faece horribiliter uolutatus, <lb/>
            nullatenus, inde qualiter emergere posset, inueniens, quia<lb n="10"/>
            puritatem relinquens catholicae ueritatis, quanto se per lubricum <lb/>
            falsitatis conatur adtollere, tanto magis eius lutosis <lb/>
            foueis circumclusus obruitur, de illis unus existens, de quibus <lb/>
            Petrus dicit apostolus: hi uero uelut inrationabilia <lb/>
            pecora naturaliter in captionem et in perniciem<lb n="15"/>
            in his, quae ignorant, blasphemantes in corruptione <lb/>
            sua peribunt recipientes mercedem iniustitiae. 
</p></div>