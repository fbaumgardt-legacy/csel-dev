<div xmlns="http://www.tei-c.org/ns/1.0" type="textpart" subtype="section" n="108"><p>namque hic Turbo, posteaquam audiuit  <lb/>
            quosdam se integrae fidei copulare et per dei gratiam rem <lb/>
            ueri crescere, nobis exitia minitatur et turbas. sed et Seueri <lb/>
            domui incendium minitatum ueritati, qui tanto magis fidem <lb n="5"/>
            dei <choice><sic>uipdicat</sic><corr>uindicat</corr></choice>, quanto et Romano imperio fideliter militauit. <lb/>
            temptat quoque et sacram uirginem Hermionem insequi, illam <lb/>
            feminam, quam quicumque didicit, ut aliquam de euangelicis <lb/>
            feminis admiratus est. sed et singulis quibusque tendit insidias, <lb/>
            qui nobiscum sacrae communionis consortio copulantur, ueluti <lb n="10"/>
            nefas obiciens ex lege illa Babyloniae, quod intra nostra <lb/>
            domicilia sine labe haereseos et sine communione perfidiae <lb/>
            secundum euangelicas et apostolicas traditiones desiderantibus <lb/>
            fidelibus diuina sacramenta celebremus. simili enim furore et <lb/>
            quondam Babyloniae sanctum Danihelum hostilibus odiis insecuti <lb n="15"/>
            sunt, quod in sua domo deum obseruantia diuinae legis <lb/>
            adoraret.</p></div>