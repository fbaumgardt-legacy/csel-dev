<div xmlns="http://www.tei-c.org/ns/1.0" type="textpart" subtype="section" n="13"><p>licet enim synodus iteranda non esset,  <lb/>
            tamen congrueret, ut cuiuslibet ciuitatis episcopus primae <lb/>
            sedis iudicium non uitaret, ad quod conuenerat secundae sedis <lb n="10"/>
            antistes, qui nisi a prima sede non posset audiri; praecipue, <lb/>
            qui praeiudicatis animis nulla synodo a Graecis fuisset exclusus, <lb/>
            etiam apud eos causam suam nec posset omnino dicere nec <lb/>
            deberet, quia nec ab inferioribus episcopis potior, nisi a prima <lb/>
            sede, sicut dictum est, uel discuti potuisset uel, si ita ratio <lb n="15"/>
            postulasset, addici et iam cunctis Orientalibus episcopis cum <lb/>
            ipso <sic>Acacio</sic> in Petri communionem recidentibus secundae sedis <lb/>
            episcopus catholicus ab externae communionis hominibus esset <lb/>
            nullatenus iudicandus.</p></div>