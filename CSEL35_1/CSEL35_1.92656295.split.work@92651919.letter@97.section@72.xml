<div xmlns="http://www.tei-c.org/ns/1.0" type="textpart" subtype="section" n="72"><p>sed  <lb/>
            forsitan arbitreris ideo magis significari non unicuique suum <lb/>
            reformandum proprie corpus, cum adstruatur prout deus <lb/>
            uoluerit esse reparandum. diligenter ergo sensum plenius haec <lb n="15"/>
            tractantis intende, si scire conaris, cuiusmodi corpus unicuique <lb/>
            sit deus hoc ipsum prout uoluerit redditurus, et tamquam <lb/>
            tibi iam tunc ad ista respondentis apostoli uerba perpende. <lb/>
            nosse desideras, quale resuscitatis hominibus corpus prout <lb/>
            deus uoluerit sit daturus: agnosce prudenter: et unicuique <lb n="20"/>
            seminum proprium corpus, quod utique non sine causa <lb/>
            uir deo plenus adnectit, nisi ut futuras hominum huiusmodi <lb/>
            dubitationes expelleret. audi, inquam, quod sapienter adiecit. <lb/>
            et ex similitudine rem ipsam, cui comparatur, agnosce.</p></div>