<div xmlns="http://www.tei-c.org/ns/1.0" type="textpart" subtype="section" n="4"><p>breuiter haec ad consultationem immo etiam ad consolationem <lb/>
            uestrae scripsimus caritati, uolentes aliquos, quemadmodum <lb/>
            cupitis, pro causae necessitate dirigere, nisi ad omnem plenitudinem<lb n="10"/>
            non iam defendendae, quae solide fundata est, fidei <lb/>
            sed repellendis haereticis atque damnatis illa sufficerent, quae <lb/>
            etiam ad sanctae memoriae Flauianum atque ad sanctam Calcedonensem <lb/>
            synodum uel ad augustae recordationis Marcianum <lb/>
            ac Leonem beatae memoriae antecessorem meum scripsisse<lb n="15"/>
            retinetis atque totius Orientis episcopi rescriptis ad principem <lb/>
            tunc Leonem propriis intimarunt. unde insolubile esse non <lb/>
            dubium est, uel quod ante decreuerunt in unum conuenientes <lb/>
            tot domini sacerdotes uel quod singuli per suas ecclesias <lb/>
            constituti eadem nihilominus sentientes diuersis quidem uocibus<lb n="20"/>
            sed una mente dixerunt damnantes errorum execrabilium  <lb/>
            auctores pariter et sequaces.</p></div>