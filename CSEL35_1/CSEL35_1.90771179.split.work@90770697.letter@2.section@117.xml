<div xmlns="http://www.tei-c.org/ns/1.0" type="textpart" subtype="section" n="117"><p>hoc autem ideo <lb/>
            faciunt, quia quidam eorum gloriae humanae, quidam uero <lb/>
            auaritiae student; et inde est, quod sibi inuicem sub impia <lb n="10"/>
            dissimulatione conludunt, ut nec possessiones perdant ecclesiae <lb/>
            nec honores. et interea, ut tot suas uelent impietates, ad inlusionem <lb/>
            singulorum ueluti benignissimae mentis indicia <lb/>
            praeferentes aiunt ideo se etiam contraria sentientibus ecclesiasticae <lb/>
            communionis consortio copulari, ne bonum pacis in <lb n="15"/>
            ecclesia pereat, quasi uero huiusmodi pax Christo deo placeat, <lb/>
            quae in eius ecclesiam tantas recipit impietates.</p></div>