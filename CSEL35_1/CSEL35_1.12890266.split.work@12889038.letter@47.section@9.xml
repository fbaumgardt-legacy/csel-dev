<div xmlns="http://www.tei-c.org/ns/1.0" type="textpart" subtype="section" n="9"><p> <lb/>
            contra quem etiam magister suus litigat Pelagius, quia ille <lb/>
            ea ipsa damnauit in iudicio orientali, quae iste in sedis <lb n="5"/>
            apostolicae coeto conatur astruere. habet aduersum se et <lb/>
            ueteres ecclesiarum doctores catholicos plurimos, orientales <lb/>
            occidentales, meridianae partis atque septentrionalis, qui in <lb/>
            libris suis illum de originali peccato, si sanari desiderat, possint <lb/>
            docere; habet beatum Cyprianum martyrem, beatum Ambrosium<lb n="10"/>
            confessorem, Gregorium Nazianzenum, beatum papam <lb/>
            Innocentium; habet, etiam nunc qui in corpore siti conluctentur <lb/>
            illi, si tamen se tanto certamini habilem iudicat, aut certe <lb/>
            quos sequi debeat, si uult magis recta discere quam praua <lb/>
            docere; habet, quod primum est, beatitudinem tuam, cuius<lb n="15"/>
            illum oportuerat oboedire sententiae, cum audiret 'damna!*; <lb/>
            habet postremo ipsos lactantes, quibus misereri debeat, si sibi <lb/>
            non uult, quibus, ut uerbis martyris utar, non propria sed  <lb/>
            aliena dimittuntur peccata.</p></div>