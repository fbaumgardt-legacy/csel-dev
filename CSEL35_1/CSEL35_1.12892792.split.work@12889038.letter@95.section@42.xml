<div xmlns="http://www.tei-c.org/ns/1.0" type="textpart" subtype="section" n="42"><p>qua synodo tertiae sedis episcopum Calendionem<lb n="10"/>
            idem expelli fecit <sic>Acacius</sic> ac nihilominus eidem Petrum tam <lb/>
            haereticum manifestum, ut eidem palam nec se communicare <lb/>
            praetenderet, sua passus est dispositione substitui? qua <lb/>
            denique per totum Orientem synodo eiectis orthodoxis nullo <lb/>
            crimine maculatis prauos quosque et criminibus inuolutos sua<lb n="15"/>
            prouisione supposuit? qua synodo tot aliena priuilegia <lb/>
            nefandus populator inuasit? sed libri non sufficiunt, si tragoedias <lb/>
            eius, quas per ecclesias totius Orientis exercuit, singillatim <lb/>
            scribere moliamur. 
</p>
          </div>