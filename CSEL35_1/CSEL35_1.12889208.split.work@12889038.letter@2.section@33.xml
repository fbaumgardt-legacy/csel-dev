<div xmlns="http://www.tei-c.org/ns/1.0" type="textpart" subtype="section" n="33"><p>sed ad sanctum Gregorium  <lb/>
            Eliberitanae ciuitatis constantissimum episcopum fidelis nuntius <lb n="10"/>
            detulit impiam Osii praeuaricationem; unde et non adquiescit <lb/>
            memor sacrae fidei ac diuini iudicii in eius nefariam <lb/>
            communionem. sed Osius, qui hinc plus torqueretur, si quis <lb/>
            ipso iam lapso staret integram fidem uindicans inlapsa firmitate <lb/>
            uestigii, exhiberi facit per publicam potestatem strenuissimae <lb n="15"/>
            mentis Gregorium, sperans quod eodem terrore, quo <lb/>
            ipse cesserat, hunc quoque posse cedere. erat autem tunc <lb/>
            temporis Clementinus uicarius, qui ex conuentione Osii et <lb/>
            generali praecepto regis sanctum Gregorium per officium <lb/>
            Cordubam iussit exhiberi.</p></div>