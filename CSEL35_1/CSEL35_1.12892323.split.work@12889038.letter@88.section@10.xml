<div xmlns="http://www.tei-c.org/ns/1.0" type="textpart" subtype="section" n="10"><p>' haec ergo per omnia deo  <lb/>
            cordi uestro adsidente pensantes agnoscere poteritis non <lb/>
            occasionem nos excusationis inquirere sed ea, quae pro officii <lb/>
            nostri ratione transcendere non possumus, uobis humiliter <lb/>
            intimare dicente apostolo: non enim possumus aliquid <lb n="5"/>
            contra ueritatem sed pro ueritate. unde et de Stephani <lb/>
            episcopi persona simul et causa non credatis alicuius nos <lb/>
            studio defensionis impelli (absit a quorumlibet mentibus <lb/>
            Christianis, ut. in quacumque persona aut innocentiam redarguant <lb/>
            aut crimen absoluant), sed uniuersa, quae &lt; ab) apostolica <lb n="10"/>
            sede super hac sunt parte disposita, illo semper studio <lb/>
            manauerunt, quod principatui beati Petri uos quoque cupitis <lb/>
            per omnia reseruari, scilicet ne in his, qui sedis eius audientiam <lb/>
            postulassent, spreta ipsius reuerentia alterius sententia <lb/>
            proueniret.</p></div>