<div xmlns="http://www.tei-c.org/ns/1.0" type="textpart" subtype="section" n="6"><p>suscitauit igitur suum templum deus uerbum et in  <lb/>
            se naturae nostrae resurrectionem et renouationem operatus <lb n="10"/>
            est. et hanc dominus Christus, postquam resurrexit a mortuis, <lb/>
            discipulis suis ostendebat dicens : palpate me et uidete, <lb/>
            quoniam spiritus carnem et ossa non habet, quemadmodum <lb/>
            me uidetis habere. non dixit 'quemadmodum <lb/>
            me dicitis esse' sed 'habere', ut et qui habet et qui habetur <lb n="15"/>
            considerans, non <sic>permixtiollem</sic>, non conuersionem, non mutationem <lb/>
            sed unitatem factam respicias. propterea et fixuras <lb/>
            clauorum et punctionem lanceae demonstrauit et cum discipulis <lb/>
            manducauit, ut per omnia resurrectionem nostrae naturae <lb/>
            in se renouatam doceret, et, quia secundum beatam diuinitatis <lb n="20"/>
            substantiam inconuertibilis, incommutabilis, impassibilis, inmortalis, <lb/>
            nullius indigens, perficiens omnes passiones, et permisit <lb/>
            proprio inferri templo, quod uirtute propria suscitauit, <lb/>
            et per propriam perfectionem templi sui renouationem nostrae <lb/>
            naturae operatus est.</p></div>