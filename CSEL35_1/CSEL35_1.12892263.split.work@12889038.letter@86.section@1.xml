<div xmlns="http://www.tei-c.org/ns/1.0" type="textpart" subtype="section" n="1">


          <p>AGAPITUS EPISCOPUS REPARATO FLORENTINIANO DATIANO ET <lb/>
            CETERIS EPISCOPIS PER AFRICAM CONSTITUTIS. Iamdudum quidem. <lb/>
            fratres amantissimi, de prosperitatibus uestris repletum est gaudio os nostrum et lingua nostra exultatione; <lb n="15"/>
            sed et nunc, cum litteras caritatis uestrae ad decessorem <lb/>
            nostrum datas accepimus, pridem gaudia concepta renouamus <lb/>
            benedicentes dominum sempiternum, qui liberauit nos <lb/>
            ab inimicis nostris et de manu omnium, qui nos <lb n="20"/>
            oderunt. uobiscum enim recte nos dicimus, cum quibus et <lb/>
            tribulati sumus. nam cum unum corpus ubique sit ecclesia. <lb/>
            et apud nos quippe principalia compatiebantur eius membra. <lb/>
            uester enim maeror nostra fuit semper adflictio et de uestrorum <lb/>
            omnium gemitu imperante caritate uisceribus frequentabamus <lb n="25"/>
            saepe singultus.</p></div>