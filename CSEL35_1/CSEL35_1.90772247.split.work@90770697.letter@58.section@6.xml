<div xmlns="http://www.tei-c.org/ns/1.0" type="textpart" subtype="section" n="6"><p>hortor ergo, frater <lb/>
            carissime, ut modis omnibus faciendae synodi peruersorum<lb n="15"/>
            conatibus resistatur, quae non alias semper indicta est, nisi <lb/>
            cum aliquid in prauis sensibus nouum aut in assertione dogmatum <lb/>
            emersit ambiguum, ut in commune tractantibus, si <lb/>
            qua esset obscuritas, sacerdotalis deliberationis inluminaret <lb/>
            auctoritas, sicut primum Arrii ac deinde Nestorii, postremum<lb n="20"/>
            Dioscori atque Eutychis fieri coegit impietas. et, quod misericordia <lb/>
            Christi dei nostri saluatoris auertat, intimandum est <lb/>
            abominabile esse contra sententias totius orbis domini sacerdotum <lb/>
            et principum utriusque rectorum damnatos restitui, <lb/>
            reduci exules, relegatos in causis nefariae conuersationis absolui.  <lb n="25"/>
            </p></div>