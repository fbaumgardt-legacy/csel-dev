<div xmlns="http://www.tei-c.org/ns/1.0" type="textpart" subtype="section" n="27"><p>unde ergo beati et sublimes  <lb/>
            angeli de perceptis grati piae deuotionis officio et non se <lb/>
            ipsos sed potius ipsis praeferendo conuenienter auctorem ad <lb/>
            eius perpetuitatem proficere prouehique meruerunt, inde isti, <lb n="20"/>
            qui reprobi sunt, de perceptis consequenter ingrati debitumque <lb/>
            dissimulantes obsequium seque ipsos magis quam, qui tantae' <lb/>
            dignitatis substantiam condiderat, praeferre molientes et <lb/>
            delectatione suae creationis inlecti a creatoris honore cessando, <lb/>
            quanto arroganter elati, tanto aeternitatis rectitudinem per <lb n="25"/>
            inreuerentiam non sequendo ab eius pariter et dignatione et <lb/>
            participatione retracti sunt et ab eo, quod sempiternum est, <lb/>
            recedentes in id, quod semper deficit, sunt reducti.</p></div>