<div xmlns="http://www.tei-c.org/ns/1.0" type="textpart" subtype="section" n="5"><p>quod utique impium prauumque  <lb/>
            commentum Marcionistis Manichaeisque coniunctum totum <lb/>
            sine dubio salutis nostrae solueret sacramentum, siquidem, <lb n="5"/>
            quantum et scripturae uenerabilis dicit auctoritas et maiorum <lb/>
            testatur doctrina nostrorum, redemptorem mundi deum totum <lb/>
            simul deum totumque hominem ex Maria uirgine fuisse progenitum <lb/>
            et huic mundo certum est extitisse conspicuum, sic <lb/>
            passum atque resurrexisse constat a mortuis itaque quadraginta <lb n="10"/>
            diebus fuisse cum discipulis conuersatum, in caelum <lb/>
            ascendisse plena luce sit clarum eoque modo dictum ad iudicium <lb/>
            angelo testante uenturum, ut et filius hominis, quem <lb/>
            beatus Stephanus martyr a dextris uirtutis dei uidit astantem, <lb/>
            manifestus appareat et, quem compunxerunt, persecutores eius <lb n="15"/>
            aspiciant: quod nimirum sine carnis humanae non potest <lb/>
            constare materia, cuius adsumptio glorificata est deitate non <lb/>
            prorsus adsumpta. 
</p>
</div>