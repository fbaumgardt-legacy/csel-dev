<div xmlns="http://www.tei-c.org/ns/1.0" type="textpart" subtype="section" n="26"><p rend="script"> Non reticemus autem, quod cuncta per mundum nouit <lb/>
            ecclesia, quoniam quorumlibet sententiis ligata pontificum <lb/>
            sedes beati Petri apostoli ius habeat resoluendi. utpote quae <lb/>
            de omni ecclesia fas habeat iudicandi neque cuiquam de eius<lb n="10"/>
            liceat iudicare iudicio, siquidem ad illam de qualibet mundi <lb/>
            parte canones appellari uoluerint, ab illa autem nemo sit appellare <lb/>
            permissus. quapropter satis constat Acacium nullum <lb/>
            habuisse pontificium sententiam sedis apostolicae sine ulla  <lb/>
            eius notione soluendi.</p></div>