<div xmlns="http://www.tei-c.org/ns/1.0" type="textpart" subtype="section" n="3"><p>audio enim (nam fama  <lb/>
            non patitur occultari, praesertim quod agatur in populos) <lb n="5"/>
            nouis clementiae tuae edictis ecclesiis catholicis uim illatam <lb/>
            fuisse, obsideri in basilicis sacerdotes, multam esse propositam, <lb/>
            poenam capitis adiectam et legem sanctissimam sub nomine <lb/>
            nescio cuius legis euerti. hoc quam graue sit, poteris intueri. <lb/>
            si dei magnitudinem uolueris cogitare. erubesco, si <lb n="10"/>
            quam crediderit serenitas tua astruere uellem rationem et <lb/>
            dei agere causam. quid enim, si hoc solum esset? si enim <lb/>
            iam per tot saecula coalita et confirmata mutares, paruamne <lb/>
            excitare discordiam uidereris? ipsis humanis legibus in hac <lb/>
            mortalitate habet nostra reuerentiam consuetudo et in re <lb n="15"/>
            iam uetusta atque usitata aliquid nouum fecisse reprehensio <lb/>
            est.</p></div>