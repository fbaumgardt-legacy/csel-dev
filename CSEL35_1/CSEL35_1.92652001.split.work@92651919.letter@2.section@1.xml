<div xmlns="http://www.tei-c.org/ns/1.0" type="textpart" subtype="section" n="1">


          <p>Deprecamur mansuetudinem uestram, piissimi imperatores <lb/>
            <sic>Ualentiniane</sic> Theodosi et Arcadi, ut haec in contemplatione <lb/>
            Christi filii dei, qui uestrum iuuat imperium, infatigabiliter <lb/>
            legere dignemini. sublime regnum uestrum tunc ad sublimiora <lb n="10"/>
            dei patris omnipotentis et Christi unigeniti filii eius opitulatione <lb/>
            conscendit, cum nec in exiguis hominibus despicitis ueritatem <lb/>
            nec in multis uel potentibus mendacium roboratis. hoc <lb/>
            enim iustissimum est et saluberrimum apud regnum iustitiae, <lb/>
            ut personae probentur ex merito ueritatis, non ueritas praesumatur <lb n="15"/>
            ex potentia personarum; siquidem ius saeculi ideo <lb/>
            scriptum est, ne contra uerum aequumue potentia uel multitudo <lb/>
            praeualeat, etiamsi ab exiguis uindicetur.</p></div>