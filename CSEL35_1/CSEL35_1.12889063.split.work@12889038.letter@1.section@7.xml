<div xmlns="http://www.tei-c.org/ns/1.0" type="textpart" subtype="section" n="7"><p>tunc  <lb n="10"/>
            Damasus cum perfidis inuitat arenarios quadrigarios et fossores <lb/>
            omnemque clerum cum securibus gladiis et fustibus et obsedit <lb/>
            basilicam hora diei secunda septimo Kalendarum Nouembrium <lb/>
            die Gratiano et Dagalaifo conss. et graue proelium <lb/>
            concitauit. nam effractis foribus igneque subposito aditum, <lb n="15"/>
            unde inrumperet, exquirebat; nonnulli quoque de familiaribus <lb/>
            eius tectum basilicae destruentes tegulis fidelem populum <lb/>
            perimebant. tunc <choice><sic>uuiuersi</sic><corr>uniuersi</corr></choice> Damasiani irruentes in basilicam <lb/>
            centum sexaginta de plebe tam uiros quam mulieres occiderunt; <lb/>
            uulnerauerunt etiam quam plurimos, ex quibus multi defuncti <lb n="20"/>
            sunt. de parte uero Damasi nullus est mortuus.</p></div>