<div xmlns="http://www.tei-c.org/ns/1.0" type="textpart" subtype="section" n="2"><p>cuius rei non sunt <lb/>
            ambigua documenta, quando ita uestris, quae direxistis, oraculis <lb/>
            catholicae professionis lumen inradiat, ut etiam beatis <lb/>
            operibus enitescat. siquidem illa est in deo nostro plena et <lb/>
            firma credulitas, quam spiritalium simul fructuum commendat <lb/>
            ubertas, sicut uas electionis adnuntiat dicens: in Christo <lb/>
            Iesu neque circumcisio aliquid ualet neque praeputium <lb/>
            sed fides, quae per dilectionem operatur. 
</p></div>