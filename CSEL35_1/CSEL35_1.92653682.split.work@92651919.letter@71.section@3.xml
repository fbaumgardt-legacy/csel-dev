<div xmlns="http://www.tei-c.org/ns/1.0" type="textpart" subtype="section" n="3"><p>nunc igitur sum exorsus aduersum te proferre<lb n="5"/>
            sententiam, magis autem summus princeps pastorum <lb/>
            Petrus, qui inter sanctorum apostolorum praeconia ueredicus <lb/>
            est, et non solum aduersum te, qui eius nominis, non <lb/>
            sententiae neque fidei par esse cognosceris, quoniam ultra <lb/>
            modum ab eius intentione recta et inuiolabili fide deuiasti,<lb n="10"/>
            sed etiam aduersum eos, qui non erubescentes euangelorum <lb/>
            uenerabilium characteres neque horum sequacium apostolorum <lb/>
            perfectorumque uirorum doctorumque sermones inconstanti <lb/>
            sententia iniquis traditionibus tuis incumbunt, ita ut malae <lb/>
            sectae delectabiliter reuera sequantur amaritudinem nec huiusmodi <lb n="15"/>
            execrabilem auersentur impietatem.</p></div>