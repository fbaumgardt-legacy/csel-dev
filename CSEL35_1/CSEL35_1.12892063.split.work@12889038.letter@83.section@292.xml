<div xmlns="http://www.tei-c.org/ns/1.0" type="textpart" subtype="section" n="292"><p>nec non idem beatus prodecessor  <lb/>
            noster papa Leo ad praefatum uenerabilem Augustum in alia <lb/>
            epistola: non sinas. ait. contra dexterae omnipotentis <lb/>
            triumphos rediuiuis exurgere motibus extincta certa <lb n="15"/>
            mina, praesertim cum id damnatis iamdudum haereticorum <lb/>
            ausibus omnino non liceat et hic fructus piis <lb/>
            laboribus debeatur, ut omnis ecclesiae plenitudo in <lb/>
            suae unitatis soliditate secura permaneat nihilque <lb/>
            prorsus de bene compositis retractetur, quia post <lb n="20"/>
            legitimas et diuinitus inspiratas constitutiones uelle <lb/>
            confligere non pacifici est animi sed rebellis, dicente <lb/>
            apostolo 'uerbis enim contendere &lt;ad&gt; nihil utile <lb/>
            est nisi ad subuersionem audientium'. nam si humanis <lb/>
            persuasionibus semper disceptare sit liberum, numquam <lb n="25"/>
            deesse poterunt, qui ueritati audeant resultare <lb/>
            et de mundanae sapientiae loquacitate confidere.</p></div>