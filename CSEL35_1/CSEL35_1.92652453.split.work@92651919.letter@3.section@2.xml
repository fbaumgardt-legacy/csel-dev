<div xmlns="http://www.tei-c.org/ns/1.0" type="textpart" subtype="section" n="2"><p>quare participato examine cum uenerabili sacerdote intimatisque  <lb/>
            omnibus et magnificentissimo ordini et Christiano <lb n="5"/>
            populo, quae iubemus, sublimitas tua rem diligentiore tractatu <lb/>
            et plena rerum inspectione discutiat. ac si placuerit tam populo <lb/>
            quam senatui iter uetus, quod basilicae praeterit dorsum <lb/>
            quodque ripae Tiberini amnis adiacet, innouari, ita ut praesens <lb/>
            uia spatiis futuri operis applicetur, eatenus per architectos <lb n="10"/>
            futurae basilicae diriget formam, quatenus se planities <sic>extructioni</sic> <lb/>
            amica praetulerit, ne ulla inaequalitas splendorem <lb/>
            fabricae amplificentioris oblimet; siquidem in omni moenium <lb/>
            facie decor summus est, quem seruari oportere prima statim <lb/>
            fronte magnarum aedificationum demonstrat intentio.</p></div>