<div xmlns="http://www.tei-c.org/ns/1.0" type="textpart" subtype="section" n="69"><p>sic et illi filii sancti uideri possunt uocati, quia <lb/>
            multi uel plurimi ex his per ea, quae dicta sunt, mysteriis <lb/>
            imbuti caelestibus sancti efficientur, et merito iam esse dicti <lb/>
            sunt, quod futuri sunt, uel ex ea portione, qua per religiosum <lb/>
            parentem erant participes sanctitatis, tamquam iam ex integro<lb n="15"/>
            id essent, sancti sunt nuncupati, uel, quia ex talibus filiis <lb/>
            multi futuri essent plenae sanctificationis heredes, iam et isti <lb/>
            ex eo, quod futuri fuerant, nuncupati sunt, et, licet hoc essent <lb/>
            plurimi forsitan non futuri, a parte sanctorum toti sancti <lb/>
            generaliter sunt uocati. <lb n="20"/>
            
</p>
          </div>