<div xmlns="http://www.tei-c.org/ns/1.0" type="textpart" subtype="section" n="49"><p>deinde contra hunc eundem <lb n="10"/>
            apostolum sentire conuincitur, si quis hoc eum definisse <lb/>
            praetendit. idem quippe dicit alibi: si dixerimus, quia <lb/>
            peccatum non habemus, nos ipsos seducimus et <lb n="15"/>
            ueritas in nobis non est. et iterum: si dixerimus, <lb/>
            quia non peccauimus, mendacem faciemus eum et <lb/>
            uerbum eius non erit in nobis. et utique hoc tantus et <lb/>
            talis dicebat apostolus, cuius si quis potiorem se meritis <lb/>
            aestimare contendit, ipse uideat caueatque, ne incidat mortiferae<lb n="20"/>
            praecipitationis abruptum. certe enim ipse, qui haec <lb/>
            dicebat, ex deo utique natus erat et tamen docebat atque <lb/>
            praedicabat dicens: si dixerimus quia peccatum non <lb/>
            habemus nos ipsos seducimus et cetera, quae superius <lb/>
            conprehensa sunt.</p></div>