<div xmlns="http://www.tei-c.org/ns/1.0" type="textpart" subtype="section" n="5"><p>numquidnam licet nobis a uenerandis <lb/>
            patribus damnata dissoluere et ab illis excisa nefaria <lb n="5"/>
            dogmata retractare? quid est ergo, quod magnopere praecauemus, <lb/>
            ne cuiuslibet haeresis semel deiecta pernicies ad <lb/>
            examen denuo uenire contendat, si, quae antiquitus a nostris <lb/>
            maioribus cognita discussa refutata sunt, restauranda nitamur? <lb/>
            nonne ipsi nos, quod absit et quod numquam catholica<lb n="10"/>
            patietur ecclesia, aduersariis ueritatis uniuersis contra nos  <lb/>
            resurgendi proponimus exemplum?</p></div>