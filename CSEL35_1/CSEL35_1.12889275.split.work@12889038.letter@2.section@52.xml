<div xmlns="http://www.tei-c.org/ns/1.0" type="textpart" subtype="section" n="52"><p>sed non multo <lb/>
            post Iuliano intercepto Iouianus efficitur imperator, qui uindicans <lb/>
            fidem catholicam dedit calculum episcopis catholicis. sed <lb/>
            illi egregii episcopi, quam(quam) sub Constantio integram, quam <lb/>
            uindicauerant, fidem haeretica subscriptione <sic>damnauerant</sic>,<lb n="25"/>
            uidentes quod imperator pro catholicis episcopis interuenit, <lb/>
            iterum se ad confessionem fidei catholicam transtulerunt. et <lb/>
            ubi iam fides et ueneratio Christi est, quando pro terreni <lb/>
            imperatoris arbitrio episcopi nunc ex catholicis fiunt haeretici <lb/>
            et idem ipsi ex haereticis ad fidem catholicam reuertuntur? 
</p></div>