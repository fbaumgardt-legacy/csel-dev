<div xmlns="http://www.tei-c.org/ns/1.0" type="textpart" subtype="section" n="222"><p>dehinc cum  <lb/>
            existerent tunc Dioscorus et Aegyptii episcopi, qui eum <lb/>
            dicerent et sanctum Cyrillum anathematizasse et eundem <lb/>
            Theodoretum et haereticum esse, tamen sancti patres nostri <lb/>
            haec audientes diligentissime eodem Theodoreto posthac <lb n="15"/>
            examinatione discusso et praesente a praesentibus inquisito <lb/>
            nihil aliud ab eodem exegisse noscuntur, nisi ut statim <lb/>
            Nestorium eiusque impia dogmata anathematizaret atque <lb/>
            damnaret, hoc sibi tantummodo sufficere iudicantes, quod ille <lb/>
            coram uniuerso concilio faciens Nestorium cum dogmatibus <lb n="20"/>
            suis uniuersis patribus audientibus clara uoce damnauit.</p></div>