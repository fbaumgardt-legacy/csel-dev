<div xmlns="http://www.tei-c.org/ns/1.0" type="textpart" subtype="section" n="93"><p>            certa pars est apud Oxyrynchum sanctae plebis, in cuius sacro  <lb/>
            numero plerique quanto intentius ad res diuinas studium <lb/>
            curamue posuerunt, tanto sollicitius diligentiusque fidem catholicam <lb/>
            inuiolabiliter seruare contendunt, ita ut se nullis haereticis <lb/>
            nullisque praeuaricatoribus per diuina commisceant sacramenta. <lb n="15"/>
            ad hanc obseruantiam plerique eorum eruditi sunt <lb/>
            exemplo et motu beatissimi Pauli, qui isdem fuit temporibus, <lb/>
            quibus et famosissimus ille Antonius, non minori uita neque <lb/>
            studio neque diuina gratia quam fuit sanctus Antonius. nouit <lb/>
            hoc et ipsa ciuitas Oxyrynchus, quae hodieque sanctam Pauli <lb n="20"/>
            memoriam deuotissime celebrat.</p></div>