<div xmlns="http://www.tei-c.org/ns/1.0" type="textpart" subtype="section" n="60"><p>quae omnia sanctificationis instrumenta esse manifestum <lb/>
            est, quibus aut ad eius ueniant firmitatem aut, si ista <lb/>
            despiciunt, semet ipsos sanctificatione dispolient et gratiam dei, <lb/>
            quae his per affectum parentis ingeritur, euidenter euacuant <lb/>
            atque ita de sanctis, id est de eruditionibus sanctitatis, abscisi <lb n="15"/>
            in non sanctorum consortia profana rediguntur. de quibus <lb/>
            nihilominus sic dicatur, quomodo de parentibus eorum infidelibus <lb/>
            praeceptum: si infidelis uult is discedere, discedat. <lb/>
</p></div>