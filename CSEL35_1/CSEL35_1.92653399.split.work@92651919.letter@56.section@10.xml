<div xmlns="http://www.tei-c.org/ns/1.0" type="textpart" subtype="section" n="10"><p> <lb/>
            quapropter clementiam uestram, cui mea uice propensius <lb/>
            frater et coepiscopus meus <sic>Acacius</sic> supplicabit, precor atque <lb/>
            obsecro, ut imitatores facti tantorum et talium praecessorum <lb/>
            nefandae praesumptionis operarios catholico pectore respuentes<lb n="5"/>
            regia censeatis potestate cohiberi. quisquis aliud, sicut praedixit <lb/>
            apostolus, praeterquam accepimus seminare molitur, <lb/>
            anathema sit. nullus ad aures uestras perniciosis mentibus <lb/>
            subripiendi pandatur accessus, nulla retractandi quippiam de <lb/>
            <choice><sic>uetenbus</sic><corr>ueteribus</corr></choice> constitutis fiducia concedatur, quia, sicut saepius<lb n="10"/>
            iterandum est, quod apostolicis manibus cum ecclesiae uniuersalis <lb/>
            adsensu acie meruit euangelicae falcis abscidi, uigorem <lb/>
            sumere non potest renascendi nec in dominicae uitis fructiuam <lb/>
            ualet redire propaginem, quod igni deputatum constat aeterno. <lb/>
            sic haeresum denique machinamenta cunctarum ecclesiasticis<lb n="15"/>
            prostrata decretis numquam sinuntur oppugnationis elisa  <lb/>
            reparare certamina.</p></div>