<div xmlns="http://www.tei-c.org/ns/1.0" type="textpart" subtype="section" n="24"><p>igitur dubium non est superbiam super <lb/>
            omne esse peccatum, quippe de qua scriptum est: initium <lb/>
            omnis peccati superbia. quod tantum malum est, ut <lb/>
            singula praue facta in hoc ipso, quia praua sunt, censeantur<lb n="20"/>
            esse damnanda solaque sit superbia, quae et in bene factis <lb/>
            periculosa doceatur. haec est, quae non tantum animal <lb/>
            rationale in terris positum constare non siuit sed angelicam  <lb/>
            quoque deiecit infesta naturam.</p></div>