<div xmlns="http://www.tei-c.org/ns/1.0" type="textpart" subtype="section" n="100"><p>ecce, qui sub uobis piis <lb/>
            imperatoribus et pro fide catholica uenientibus iactat se esse<lb n="5"/>
            catholicum, euertens ecclesiam catholicorum, persequens catholicos <lb/>
            sacerdotes et seruos Christi nec non et sacras eius <lb/>
            uirgines impie affligens! hic est egregius et sanctissimus ille <lb/>
            episcopus, qui cum fuisset primum a catholicis episcopis <lb/>
            episcopus ordinatus, postea ab impio Georgio in laicorum<lb n="10"/>
            numerum redactus nihilominus ab ipso Georgio episcopus <lb/>
            ordinatus est in uexationem fidelium, sedens et communicans <lb/>
            in una eademque ciuitate cum Apollonio Melitianorum episcopo <lb/>
            consentienti impietatibus Georgii et cum ipso item Apollonio <lb/>
            idem Theodorus persequens beatum Heraclidam catholicae <lb n="15"/>
            fidei uindicem!</p></div>