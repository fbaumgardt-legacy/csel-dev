<div xmlns="http://www.tei-c.org/ns/1.0" type="textpart" subtype="section" n="31"><p>sed etsi non <lb/>
            est dubitandum paucos episcopos esse pretiosos de merito <lb/>
            confessionis et inuiolabilis fidei, multos uero nullificari merito <lb/>
            haereseos uel praeuaricationis, quia in causa ueri, maxime in <lb/>
            causa religionis et sacrae fidei, non numerus numero comparandus<lb n="20"/>
            est sed pura illa apostolica fides probata exiliis, probata <lb/>
            cruciatibus licet unius, multorum infidelitatibus praeponenda <lb/>
            est: tamen necessarium est damnatae praeuaricationis <lb/>
            diuinum quoque praesens proferre documentum, ut sicut in <lb/>
            Arrio impia secta eius diuina animaduersione punita praeiudicat <lb n="25"/>
            et de sectatoribus eius, quod eadem illos poena maneat, <lb/>
            qua torquetur et Arrius, ita et de praeuaricatoribus sacrae <lb/>
            fidei nihil aliud sentiendum sit, quam quod in uno uel duobus <lb/>
            praeuaricatoribus poenis praesentibus diuino iudicio determinatum  <lb/>
            est.</p></div>