<div xmlns="http://www.tei-c.org/ns/1.0" type="textpart" subtype="section" n="65"><p> Sed esto, Calendion imperatoris nomen abstulerit, Iohannes<lb n="5"/>
            principi mentitus fuisse iactetur: quae tamen cum nouae <lb/>
            essent causae, noua debuit ecclesiastica prouenire discussio. <lb/>
            an qui in hominem imperatorem peccasse dicebantur, nulla <lb/>
            interueniente synodo deici debuerunt et in deum, qui summus <lb/>
            et uerus est imperator, Acacium delinquentem sinceramque <lb n="10"/>
            communionem diuini sacramenti studentem miscere cum perfidis <lb/>
            secundum synodum, qua haec est damnata perfidia. non  <lb/>
            oportebat expelli?</p></div>