<div xmlns="http://www.tei-c.org/ns/1.0" type="textpart" subtype="section" n="5"><p>nobis <lb/>
            tamen nec persuaderi potest eum esse purgatum, quamuis <lb/>
            et ad nos a nescio quibus laicis sint gesta perlata, quibus <lb/>
            ille auditum se crederet et absolutum. quae utrum uera sint. <lb n="5"/>
            dubitamus, quod sub nulla illius concilii prosecutione uenerunt <lb/>
            nec eorum aliquas suscepimus de hac re litteras, apud <lb/>
            quos istius rei iste praestitit causas. quod si de sua ille <lb/>
            potuisset purgatione confidere, hoc magis credimus quod <lb/>
            egisset, quod multo uerius esse poterat, ut illos cogeret epistolis <lb n="10"/>
            suis, qui diiudicauerant, indicare.</p></div>