<div xmlns="http://www.tei-c.org/ns/1.0" type="textpart" subtype="section" n="89"><p>ubi illa <lb/>
            quoque beati apostoli Pauli uerba tractanda sunt, quibus ait:<lb n="10"/>
            omnes nos in unum corpus baptizati sumus in Christo. <lb/>
            quantum ad unitatem utique pertinet sacramenti, unum corpus <lb/>
            sumus in Christo; quantum ad sexuum diuersitatem, ipse <lb/>
            alibi dicit: sine uir siue mulier, omnes unum sumus in <lb/>
            Christo. cum suo enim toto corpore, quod eius est plenitudo,<lb n="15"/>
            perfectus est Christus et ideo, quia per unum idemque <lb/>
            mysterium, licet diuersi sexus, unum tamen eius corpus <lb/>
            accipitur, per cuius corporis plenitudinem perfectus est <lb/>
            Christus. cum ergo uir Christus ecclesiae tamquam coniugis <lb/>
            suae et caput sit et uirtus atque perfectio, merito omnis<lb n="20"/>
            ecclesia in hunc unum uirum perfectum, cuius est una caro, <lb/>
            perhibetur occurrere. 
</p>
          
</div>