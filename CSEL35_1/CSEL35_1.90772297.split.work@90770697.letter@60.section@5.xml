<div xmlns="http://www.tei-c.org/ns/1.0" type="textpart" subtype="section" n="5"><p>ego quidem litteris, quas uestra clementia  <lb/>
            destinauit, pignus inmensum uenerandae religiositatis accipiens <lb/>
            et ingenti gratulatione respiro et omnino non ambigo <lb/>
            mentem uestram in rebus diuinis gesturam longe potiora <lb/>
            quam cupio; sed mei memor officii in hanc partem clementiam <lb n="20"/>
            tuam ideo prolixiore hortor alloquio, quia imperii tui <lb/>
            pariter et salutis adfectu illis te causis inhaerere semper <lb/>
            exopto, quibus solis et praesentis regni stabilitas custoditur <lb/>
            et aeterni gloria comparatur.</p></div>