<div xmlns="http://www.tei-c.org/ns/1.0" type="textpart" subtype="section" n="20"><p>nonne gratum <lb/>
            habere debuerunt, si tamen credebant futurum dei iudicium, <lb/>
            omnia mala perpeti quam esse uenerabilis fidei proditores, <lb/>
            cuius uirtus sancti quoque Alexandri orationibus et Arrii<lb n="5"/>
            supplicio fuerat adprobata? maxime cum et gloriosae passionis <lb/>
            praecessisset exemplum licet paucissimorum episcoporum, qui <lb/>
            ne euangelicam apostolicamque fidem uiolarent, ne impiis <lb/>
            adquiescerent, non exilium, non supplicium nec aliquam atrocitatis  <lb/>
            mortem recusauerunt.</p></div>