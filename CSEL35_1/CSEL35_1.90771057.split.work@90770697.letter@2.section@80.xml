<div xmlns="http://www.tei-c.org/ns/1.0" type="textpart" subtype="section" n="80"><p>sed diabolus, qui fauet impiis, quia et impii fauent  <lb n="5"/>
            diabolo, nec in occulto patitur diuina sacramenta celebrari. <lb/>
            denique tendunt insidias clerici Damasi et, ubi cognouerunt, <lb/>
            quod sacras uigilias celebrat cum plebe presbyter Macarius, <lb/>
            irruunt cum <sic>offieialibus</sic> in illam domum et plebem dissipant <lb/>
            non resistentem ipsumque presbyterum comprehensum non iam <lb n="10"/>
            ducere dignantur sed per silices trahunt, ita ut in coxa eius <lb/>
            perniciosum uulnus fieret, atque alio die sistunt eum ante <lb/>
            iudicem ut magni criminis reum.</p></div>