<div xmlns="http://www.tei-c.org/ns/1.0" type="textpart" subtype="section" n="33"><p>bonus ergo <lb/>
            artifex deus, qui sempiternum et summum semper habet esse, <lb/>
            quod bonus est, atque ideo nec umquam crescendi gerit<lb n="15"/>
            amplius appetitum, quia nihil est super id, quod sempiternum <lb/>
            bonum semper et summum est, nec ulla potest inclinatione <lb/>
            diminui de hoc ipso, quod summum bonum sempiternumque <lb/>
            consentit. unde etiam non per rapinam in forma dei dictus <lb/>
            est constitutus, qui hoc habebat utique per naturam, sicut<lb n="20"/>
            ille spiritus, qui quod erat nec sempiternum habebat <lb/>
            omnino nec summum, per rapinam maluit occupare quam per <lb/>
            auctoris gratiam perpetem consequi dignitatem, a quo sumpserat <lb/>
            angelicae substantiam claritatis, quemadmodum beati <lb/>
            angeli in diuina gratia permanentes consecuti sunt sempiternae <lb n="25"/>
            beatitudinis firmitatem, prauus autem spiritus nec illud potuit <lb/>
            obtinere, quod nisus est inconpetenter inuadere, et tenorem <lb/>
            suae conditionis excedens in hoc etiam non potuit perseuerare,  <lb/>
            quod factus est.</p></div>