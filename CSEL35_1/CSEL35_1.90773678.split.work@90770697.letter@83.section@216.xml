<div xmlns="http://www.tei-c.org/ns/1.0" type="textpart" subtype="section" n="216"><p>            item memoratus beatae recordationis papa Gelasius in gestis  <lb/>
            synodalibus de Miseni episcopi Cumani absolutione confectis <lb/>
            hoc euidenter edocuit dicens: totum quod supra nostrae <lb/>
            facultatis est modulum, diuino iudicio relinquamus, <lb n="10"/>
            non autem nobis poterunt imputare, cur praeuaricationis <lb/>
            offensam uiuentibus remittamus, quod ecclesiae <lb/>
            deo largiente possibile est: nec nos iam <lb/>
            mortuis ueniam praestare deposcant, quod nobis non <lb/>
            esse possibile manifestum est, quia, cum dictum sit <lb n="15"/>
            'quae ligaueritis et solueritis super terram', hos, <lb/>
            quos super terram iam non esse constat, non humano <lb/>
            sed suo deus iudicio reseruauit nec audet ecclesia <lb/>
            sibimet uindicare, quod ipsis beatis apostolis conspicit <lb/>
            non fuisse concessum: quia alia est causa <lb n="20"/>
            superstitum, alia defunctorum.</p></div>