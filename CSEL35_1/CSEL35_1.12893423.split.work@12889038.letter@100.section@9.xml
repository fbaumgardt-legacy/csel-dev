<div xmlns="http://www.tei-c.org/ns/1.0" type="textpart" subtype="section" n="9"><p>itaque etiam tu post blasphemias palam publiceque <lb/>
            profusas a sacro corpore modis omnibus abstinendus es. non <lb/>
            potes enim mensae domini participare et mensae daemoniorum<lb n="10"/>
            nec calicem domini bibere et calicem daemoniorum, non potes <lb/>
            templum dei esse et templum diaboli, lux simul et tenebrae in <lb/>
            te conuenire non possunt. uiderim, utrum urgueas atque compellas <lb/>
            in alio maleficium uindicari: tu tamen sceleris tui pondus <lb/>
            non potes declinare et, quanto in alio transire crimen non pateris<lb n="15"/>
            impunitum, tanto quid etiam in te pro rerum ratione facere  <lb/>
            debeamus ostendis.</p></div>