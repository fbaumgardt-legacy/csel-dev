<div xmlns="http://www.tei-c.org/ns/1.0" type="textpart" subtype="section" n="17"><p>gratulandum <lb/>
            scilicet crederetur nullo modo Graecos non posse <lb/>
            renuere, quod uiderent ab apostolica sede fuisse damnatum, <lb/>
            facileque eos posse de istorum supplicio commoueri, ut nossent. <lb n="5"/>
            quid uitarent et quid consequenter ambirent, ac uelle putarentur <lb/>
            resipiscendo magis sentire cum rectis quam iugiter <lb/>
            errare cum perfidis, expectatumque diu est, ut his rationibus <lb/>
            incitati contagia nefanda deponerent una cum sede apostolica <lb/>
            sentiendo, sicut de eorum speratum fuerat uoluntate, nitentes<lb n="10"/>
            catholicis sacerdotibus reuocandis studium potius commodare <lb/>
            utque et ipsi ad orthodoxam recurrerent unitatem et istis, <lb/>
            qui illorum participes erroris extiterant, ministrarent praestitutae <lb/>
            receptionis effectum. nec qua fieri potuit occasione <lb/>
            cessatum est, quo competenter admoniti et sufficienter instructi <lb n="15"/>
            pariter pericula uitanda cognoscerent ac patere sibi <lb/>
            ianuam, si sinceris mentibus hanc petissent, apostolicae communionis  <lb/>
            aduerterent.</p></div>