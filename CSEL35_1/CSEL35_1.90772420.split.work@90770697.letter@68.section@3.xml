<div xmlns="http://www.tei-c.org/ns/1.0" type="textpart" subtype="section" n="3"><p>ilico retraxi pedem et meam <lb/>
            reuocaui super eius confirmatione sententiam, ne quid contra <lb/>
            tantum ac tale testimonium praepropere fecisse iudicarer. <lb n="10"/>
            sed illud me non mediocriter fecit adtonitum, quod isdem <lb/>
            litteris suis Petrum, qui haereticorum socius dudum exstitisse <lb/>
            probetur et princeps, quod conscientiam dilectionis tuae <lb/>
            meminimus non latere instructionesque ipsas, quibus fuerit <lb/>
            confutatus, nosse confidimus quemque etiam dubium non<lb n="15"/>
            sit adhuc extra communionem durare catholicam saepeque nos <lb/>
            de eodem ex illa urbe pellendo scripsisse sit certum, ad <lb/>
            praefatae ecclesiae regimen existimet prouehendum eumque <lb/>
            promittat rectae fidei definitionibus conuenire, a cuius utique, <lb/>
            sicut superius dixi, consortio tam degit extraneus, quam ab  <lb n="20"/>
            eius communione discretus est.</p></div>