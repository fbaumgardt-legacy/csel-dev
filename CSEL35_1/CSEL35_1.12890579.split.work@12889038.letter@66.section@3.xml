<div xmlns="http://www.tei-c.org/ns/1.0" type="textpart" subtype="section" n="3"><p>sed, quantum apparet, cum minus ista curantur <lb/>
            et leuia esse creduntur, actum est, ut, quemadmodum perhibetis, <lb/>
            inter altaria non iam plebs persuasionibus eorum, sed <lb/>
            ipsi quoque praesules et praedicatores fidei perirent funestis <lb/>
            gladiis sacerdotes. unde si quae talium reliquiae sub uestro<lb n="10"/>
            reperiuntur imperio, eas uel nunc in exteriores terras iubete <lb/>
            propelli, ne qua deinceps in eos sit necessitas et causa subplicii, <lb/>
            quia melius est aditum obstruxisse quam poenam  <lb/>
            exegisse peccati.</p></div>