<div xmlns="http://www.tei-c.org/ns/1.0" type="textpart" subtype="section" n="8"><p>nunc uero, <lb/>
            quamuis ipsam pestilentiam non audeant profiteri, eos tamen, <lb/>
            qui talibus communicauerint meritoque secundum Calchedonensis <lb/>
            decreta concilii ab apostolica sede damnati sunt obstinatique <lb/>
            in eadem damnatione defuncti, pernicioso furore<lb n="10"/>
            defendunt et eorum recitationem ecclesiae catholicae moliuntur <lb/>
            ingerere. quibus utique, quod absit, receptis etiam contagium <lb/>
            prauitatis, cui se communione sociarunt, consequenter incurritur, <lb/>
            quemadmodum, quod auertat dominus, si Arrii uel cuiuslibet <lb/>
            haeretici ad ecclesiasticam recitationem nomen admittitur, <lb n="15"/>
            simul et consortium detestabilis erroris adsumitur.</p></div>