<div xmlns="http://www.tei-c.org/ns/1.0" type="textpart" subtype="section" n="13"><p>ergo pronuntiemus intrepidi  <lb/>
            claras ecclesiae cum magna fiducia disciplinas; longe sit a <lb n="10"/>
            nobis prophetae sermo dicentis: et sacerdotes uera celauerunt. <lb/>
            quem enim latet discipulorum scientiam a doctoribus <lb/>
            exigendam et, quod non pronuntiatum laedit sequaces, hoc <lb/>
            periculosum esse tacentibus? necesse est enim apud eos <lb/>
            laborare ueritatem, apud quos non manifestatum latet sub <lb n="15"/>
            ueritatis colore mendacium; magnum robur adimpugnantium <lb/>
            fidem, quamdiu aduersus eos prolatae sententiae non uiriliter <lb/>
            asseruntur.</p></div>