<div xmlns="http://www.tei-c.org/ns/1.0" type="textpart" subtype="section" n="18"><p>De paruulis autem quod adserit sine sacro baptismate pro  <lb/>
            solo originali peccato &lt;non&gt; posse damnari, satis impia, satis <lb/>
            profana propositio est. quamuis enim recentes ab utero <lb n="10"/>
            matrum in remissionem peccatorum baptizari nullus Christianus <lb/>
            ignorat, quod utique non fallaciter sed ueraciter catholica <lb/>
            celebrat ecclesia, ne in sacramentis caelestibus, quod absit, <lb/>
            mentita uideatur. proinde quia propria non habeant ulla peccata, <lb/>
            constat eis sola prorsus originaria relaxari itaque, quibus <lb n="15"/>
            etiam solis remissis uitam per baptismum consecuntur aeternam, <lb/>
            consequens est, ut solis etiam non remissis ad aeternam <lb/>
            uitam peruenire non possint.</p></div>