<div xmlns="http://www.tei-c.org/ns/1.0" type="textpart" subtype="section" n="43"><p>haec est igitur sine ambiguo creatura, <lb/>
            de qua ait: quia et ipsa creatura liberabitur a <lb/>
            seruitute corruptionis in libertatem gloriae filiorum <lb/>
            dei. patefecit, de qua creatura uellet intellegi, in<lb n="5"/>
            libertatem inquiens filiorum dei: quae in hoc mundo <lb/>
            ex ea parte nunc seruit, qua uitiis infestatur humanis, tunc <lb/>
            ad libertatem filiorum dei perfecta securitate uentura, cum <lb/>
            corruptibile hoc induerit incorruptionem et mortale <lb/>
            hoc induerit inmortalitatem, ut fiat sermo,<lb n="10"/>
            qui scriptus est 'absorpta est mors in uictoria. <lb/>
            ubi est, mors, stimulus tuus?' stimulus autem <lb/>
            mortis peccatum est, uirtus uero peccati lex. deo <lb/>
            autem gratias, qui dedit nobis uictoriam per  <lb/>
            dominum nostrum Iesum Christum.</p></div>