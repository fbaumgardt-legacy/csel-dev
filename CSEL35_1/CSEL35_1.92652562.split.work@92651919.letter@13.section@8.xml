<div xmlns="http://www.tei-c.org/ns/1.0" type="textpart" subtype="section" n="8"><p> <lb/>
            Claudianus etiam ab his, qui contra diuina praecepta initia <lb/>
            religionis instaurant, ab his, inquam, quos expelli iusseramus, <lb/>
            accitus, quasi parum facinoris aggressus esset, si in Africa <lb/>
            perstitisset, Romae sese dicitur intimasse falsusque praeceptor<lb n="15"/>
            uel expertes adhuc deuio profanare mysterio uel iam initiatos <lb/>
            ex integro nititur flagitio maiore corrumpere, cum religionis <lb/>
            sanctissimae disciplinam non cumulet iteratio sed euertat. <lb/>
            quem nos Claudianum dissimili poena ac meruit persequentes <lb/>
            repetere tantummodo patriam hactenus commota seueritate<lb n="20"/>
            praecepimus. sed residere etiamnunc dicitur imperitosque sollicitans <lb/>
            et cassa nomina mercede conquirens perdit animas corporum  <lb/>
            <sic>redemptorum</sic>.</p></div>