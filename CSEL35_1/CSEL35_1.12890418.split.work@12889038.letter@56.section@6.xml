<div xmlns="http://www.tei-c.org/ns/1.0" type="textpart" subtype="section" n="6"><p>haec, uenerabilis imperator, cum <lb/>
            horreat animus uel a tanto gladiatore fuisse temptata, maximo<lb n="10"/>
            tamen, fateor, stupore detineor sub uestrae pietatis <lb/>
            aspectibus potuisse committi. quis enim deuotam semper deo <lb/>
            clementiae uestrae mentem et orthodoxis deditam regulis aut <lb/>
            ignoret aut ambigat? quippe qui supernae dispositione prouidentiae, <lb/>
            sicut pro utilitate publica augustae memoriae<lb n="15"/>
            Marciani pariter et Leonis eruditi uirtutibus, sic eorum sitis <lb/>
            etiam ad catholicam ueritatem sensibus instituti nec cuiquam <lb/>
            omnino sit dubium pietatem tuam illorum fidei esse sequacem,  <lb/>
            quorum es successor imperii.</p></div>