<div xmlns="http://www.tei-c.org/ns/1.0" type="textpart" subtype="section" n="53"><p>deinde non inrationabiliter, <lb/>
            quantum arbitror, et illud concurrit, ut oratione fidelis cuiusque<lb n="5"/>
            coniugis etiam infideli misericordia quantacumque praestetur. <lb/>
            uel ipsa certe, quae ad salutem pertineat temporalem. in qua <lb/>
            misericordia non parum diuinae pietatis adquirit et per hoc <lb/>
            secundum quendam modum particeps diuinae dignationis <lb/>
            effectus edicitur. si enim cibos, qui per legem sacram describuntur<lb n="10"/>
            inmundi, per uerbum dei sanctificari testatur apostolus <lb/>
            (unde etiam illud est: quod deus mundauit, tu commune <lb/>
            ne dixeris), non erit absurdum nec inconueniens, <lb/>
            quod per fidelis coniugis precem, quam fieri pro ipsa certum <lb/>
            est affectione coniugii, aliquid etiam infidelis coniux sanctificationis<lb n="15"/>
            per misericordiam diuinam, quam fidelis coniugis <lb/>
            implorat supplicatio, consequatur longeque differat, sicut <lb/>
            dictum est, ab illo conubio, in quo utrique coniuges a uerae <lb/>
            diuinitatis puritate sunt exteri et uisitatione submoti sed <lb/>
            inmundos utrique spiritus inuocantes pari inmunditia sunt  <lb n="20"/>
            referti.</p></div>