<div xmlns="http://www.tei-c.org/ns/1.0" type="textpart" subtype="section" n="10"><p>nam nulla maiora<lb n="15"/>
            documenta sunt fidei quam ubi temporis ratio suadet uitam <lb/>
            subdere passioni, et ideo, qui pro ea periculum persecutionis <lb/>
            subire meruerit, dignum se caelesti ostendit esse militia. <lb/>
            Christus nos pio sanguinis sui pretio comparauit gratiae <lb/>
            libertate concessa nihil inuenientibus humanis operibus, quod <lb n="20"/>
            dignum pro tanta mercede tribuerent, atque ideo, ubi religionis <lb/>
            iniuria est, amorem fidei omnem transcendere oportet affectum.  <lb/>
            </p></div>