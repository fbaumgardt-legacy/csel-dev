<div xmlns="http://www.tei-c.org/ns/1.0" type="textpart" subtype="section" n="12"><p> <lb/>
            et licet pietatem uestram aliter de taciturnitate nostra suspicari <lb/>
            uel intellegere uoluerit malignus interpres, nos tamen,<lb n="15"/>
            quos beatus Petrus apostolus omni poscenti rationem reddere <lb/>
            pia traditione constituit, libente animo christianitati uestrae <lb/>
            satisfaciendum esse perspeximus suppliciter sperantes, ut <lb/>
            nullius subripientis insidiis priuilegia sedis beati Petri apostoli <lb/>
            <sic>Christianissimis</sic> temporibus uestris in aliquo permittatis<lb n="20"/>
            imminui, quae si turbentur, quod non credimus, aut minuantur <lb/>
            in aliquo, uiolatae fidei instar ostendunt. scit enim sapientiae <lb/>
            uestrae pietas singularis illam se auctoritatem ipsius <lb/>
            beati apostoli retributione modis omnibus merituram. quam <lb/>
            uel in illius priuilegiis uel in nostra humilis uestri &lt; serui&gt; <lb n="25"/>
            seruaueritis deo uobis aspirante persona.</p></div>