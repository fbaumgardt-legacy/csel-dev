<div xmlns="http://www.tei-c.org/ns/1.0" type="textpart" subtype="section" n="13"><p>ueniat minimus apostolorum sed <lb/>
            uas electionis dei, ueniat magister gentium Paulus, praedicator <lb/>
            diuinae gratiae singularis et mysterii caelestis copiosus<lb n="10"/>
            expositor, ille qui uerba ineffabilia, siue in corpore siue extra <lb/>
            corpus nesciens, in tertium caelum leuatus audiuit, qui tanta <lb/>
            gratia redundauit, ut cum omnium esset postremus, plus <lb/>
            omnibus laboraret, et quid non solum fidelibus insinuet super <lb/>
            hac parte sentire sed etiam quid de se ipso pronuntiet,<lb n="15"/>
            liberae ueritatis doctor adnuntiet. et quoniam longum est <lb/>
            cuncta, quae ad hanc causam pertinent, dicta reuoluere, <lb/>
            ponantur pauca de multis, ex quibus nobis sufficientissime <lb/>
            demonstretur magis nos cum Paulo debere infirmari, ut <lb/>
            habitet Christus in nobis, quam quolibet aliter sentiente quam<lb n="20"/>
            Paulus fortes uideri et iam uelut, quod absit, Christi remediis  <lb/>
            non egere.</p></div>