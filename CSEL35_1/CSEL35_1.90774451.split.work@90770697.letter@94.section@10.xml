<div xmlns="http://www.tei-c.org/ns/1.0" type="textpart" subtype="section" n="10"><p>itaque non ex<lb n="10"/>
            creatione dei est uitium, quod uoluntario motu natura collegit. <lb/>
            sed etiam de uitiata per semet ipsam natura deus institutionem <lb/>
            suam quidem suae creationis exsequitur, sed creatio profert <lb/>
            uitium, quod non ex institutione creatoris accepit sed quod <lb/>
            ipsa per lapsum suae transgressionis adsumpsit. nam si ipsi<lb n="15"/>
            primi homines ex nullis, ut dictum est, parentibus nati et <lb/>
            sine ullo formati contagio per ambitum praesumptionis inlicitae <lb/>
            semet ipsos deprauare potuerunt et in opere dei opus diabolicae <lb/>
            fraudis annectere, quid mirum, si idem deprauati protulerunt  <lb/>
            subolem deprauatam?</p></div>