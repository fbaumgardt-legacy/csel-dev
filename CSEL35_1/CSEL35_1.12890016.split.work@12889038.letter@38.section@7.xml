<div xmlns="http://www.tei-c.org/ns/1.0" type="textpart" subtype="section" n="7"><p>haec ego quamuis crebris iniuriis lacessitus  <lb/>
            tacere debuerim nec coniunctissimum fratrem regnique <lb/>
            consortes tam fideliter admonere, tamen necessitudinem sanguinis <lb n="5"/>
            stimulo taciti doloris anteferens hortor ac suadeo, <lb/>
            ut haec, si fieri potest, emendatis in posterum moribus <lb/>
            corrigantur ac diuina iracundia, quantum re proditur, excitata <lb/>
            uotorum sedulitate placetur. accipite a me summum simplicitatis <lb/>
            indicium: idcirco hoc clementiae uestrae insinuandum <lb n="10"/>
            putaui, ne me uelut gratulationis occultae faceret apud <lb/>
            quemquam taciturnitas ipsa suspectum neue quis crederet me <lb/>
            talibus factis praebere consensum et, qui saepe ne acciderent <lb/>
            commonuerim, postea quam commissa sunt non dolerem. nam <lb/>
            quis esse possit expers doloris, qui se meminit Christianum, <lb n="15"/>
            tantam subito perturbationem religionis inductam, ut omnem <lb/>
            catholicae fidei statum necesse sit fluctuare?</p></div>