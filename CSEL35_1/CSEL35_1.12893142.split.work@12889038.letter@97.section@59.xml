<div xmlns="http://www.tei-c.org/ns/1.0" type="textpart" subtype="section" n="59"><p>per hanc quidem et gratiam sanctificationis <lb/>
            adsumunt et, ut ad eam sicut conpetit perueniant <lb/>
            consequendam, iam eius per parentem fidelem rudimenta <lb/>
            percipiunt et odorem sanctae notionis agnoscunt. precibus <lb/>
            Christiani parentis, quibus eis sine ambiguo imploratur <lb n="5"/>
            diuina misericordia, utique sanctificatio iam praebetur et <lb/>
            plerumque fidelis studio parentis uel ad uenerabilia loca <lb/>
            paruuli deferuntur uel etiam nescientibus renatis fonte baptismatis <lb/>
            sanctificatio plena confertur aut, ubi iam capaces rationis <lb/>
            extiterint, adhortatione et insinuatione pii parentis ingeritur. <lb n="10"/>
            </p></div>