<div xmlns="http://www.tei-c.org/ns/1.0" type="textpart" subtype="section" n="20"><p>sed plane ipsius domini uoce  <lb/>
            non ignoramus esse depromptum, quod quisque mulierem <lb n="10"/>
            uiderit ad concupiscendum, eandem sit in suo corde moechatus, <lb/>
            ubi consequenter reatum subesse non dubium est ideoque <lb/>
            tam iugi supplicatione quam elemosinis ceterisque bonis <lb/>
            actionibus expiandum est. non enim uacat, quod dictum est, <lb/>
            omnia per elemosinam posse mundari, cum ait dominus, dum <lb n="15"/>
            de internis externisque figuraliter purificationibus loqueretur: <lb/>
            uerumtamen quod superest, date elemosinam et <lb/>
            ecce omnia munda sunt uobis, sed etiam illud, quod <lb/>
            caritas cooperiat multitudinem peccatorum, ut <lb/>
            scilicet quicquid insinceritate corporis et mentis adtrahitur, <lb n="20"/>
            rationalis pietatis opere deleatur.</p></div>