<div xmlns="http://www.tei-c.org/ns/1.0" type="textpart" subtype="section" n="3"><p> <lb/>
            quod enim maius fidei uestrae poterit opus existere, quam<lb n="10"/>
            quod tantis apostolicam sedem caritatis et munificentiae titulis <lb/>
            eleuastis, ut ipsa etiam desideria sperantium transiretis? et <lb/>
            quidem hoc in uobis olim, sicut ego quoque probaui, per dei <lb/>
            gratiam semper floruit institutum, ut possibilitatis uestrae <lb/>
            meritum quantitas ostenderet praestitorum et ad hos prouectus <lb n="15"/>
            indeptae momenta potentiae tenderetis, ut benignitas uobis  <lb/>
            ingenita uota poscentium aut praeueniret aut uinceret.</p></div>