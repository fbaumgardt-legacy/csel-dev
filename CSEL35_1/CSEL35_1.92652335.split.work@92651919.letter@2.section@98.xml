<div xmlns="http://www.tei-c.org/ns/1.0" type="textpart" subtype="section" n="98"><p>quomodo enim beatus Heraclida non talis est,  <lb/>
            qui omnia saecularia respuens oblectamenta per ipsas amaritudines <lb/>
            confragosae uitae istius aemulans dominica uestigia <lb/>
            nudus expeditusque uirtutum iter salutare sectatur, qui sic <lb n="15"/>
            pro diuinae fidei amore conspirat, sicuti et sanctos legimus <lb/>
            conspirasse. nihil habens de saeculo quam pro fide tribulationes <lb/>
            et dolores, sic uiuens, sic incedens, sicuti et illi sancti, <lb/>
            de quibus supra positum est testimonium? merito ergo et <lb/>
            beatus Gregorius ceterique sancti episcopi sanctimoniae istius <lb n="20"/>
            uenerabili consortio in tot malis afflictae ecclesiae uelut <lb/>
            diuinis solatiis releuantur.</p></div>