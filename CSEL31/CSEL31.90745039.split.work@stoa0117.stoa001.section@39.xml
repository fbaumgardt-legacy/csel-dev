<div xmlns="http://www.tei-c.org/ns/1.0" type="textpart" subtype="section" n="39">
<p>Non est infructuosum, ut creditur, non est istud sterile <lb/>
            heremi solum nec infecunda arentis saxa deserti. ibi multiplex <lb/>
            germen et centenos fructus accola recondit. non facile illic <lb n="10"/>
            iacta semina secus uiam decidunt quae uolucres absumant, <lb/>
            nec in petrosa facile dilabuntur quae non habentia altitudinem <lb/>
            terrae orto sole aestuent et arescant, neque in spineta facile <lb/>
            fugiunt quae iam adultis sentibus obruantur. uberi illic <lb/>
            messem prouentu colonus metet, producitur in his saxis seges <lb n="15"/>
            illa per quam etiam ossa pinguescunt. inuenitur etiam illic <lb/>
            panis uiuus qui de caelo descendit. erumpunt in illis rupibus <lb/>
            fontes inrigui et aquae uiuae quae non satiandis solum, uerum <lb/>
            etiam possunt sufficere saluandis. hic interioris hominis pratum <lb/>
            et uoluptas, hic incultum desertum, illic mira amoenitate <lb n="20"/>
            iucundum est, eademque corporis est heremus animae paradisus. <lb/>
            </p>

</div>