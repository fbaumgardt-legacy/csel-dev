<div xmlns="http://www.tei-c.org/ns/1.0" type="textpart" subtype="section" n="13">
<p>Legem etiam et caelestia edicta Hebraeus idem numquid <lb/>
            non heremi inhabitator accepit, tum cum propius admotus <lb/>
            inspicere diuino digito inpressa tabulis signa meruit? <lb n="10"/>
            eductus castris in occursum domini ad radices montis obuius <lb/>
            institit. uidit equidem pauore perculsus illum Synai uerticem <lb/>
            quem terrore multo conspicuae maiestatis insederat. adspexit <lb/>
            attonitus montem procul interfluenti igne fumantem, quem <lb/>
            deinde totum late nubes densissima obtectum operiebat. <sic>cxpauit</sic><lb n="15"/>
            hinc micantia expressis ignibus fulgura et tonitrua <lb/>
            crebris fragoribus mixto buccinarum clangore reboantia. ita <lb/>
            filii Israhel, dum in solitudinibus degerent, dei sedem uidere, <lb/>
            uocem audire meruerunt. 
</p>

</div>