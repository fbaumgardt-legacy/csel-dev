<div xmlns="http://www.tei-c.org/ns/1.0" type="textpart" subtype="section" n="2">

<p>Quid illud est, quod legimus: at quid enim Christus, <lb/>
            cum adhuc infirmi essemus, secundum tempus pro<lb n="15"/>
            impiis mortuus est? uix enim pro iusto quis moritur. <lb/>
            nam pro bono forsitam quis audeat mori? 
</p>
          <p>Hoc est, quod uult intellegi: ille pro impiis mortuus est, <lb/>
            cum. uix quisquam reperiatur mori uelle pro iusto. nam pro <lb/>
            bono, id est Christo, forsitam aliquis mori audeat, hic etiam<lb n="20"/>
            de se uerecunde indicans, quod pro Christo mori possit. et <lb/>
            aliter: uix enim pro iusto quis moritur. in ueteri lege in qua <lb/>
            est pro mandatorum seueritate iustitia uix pauci martyres <lb/>
            sunt reperti, in nouo autem instrumento in quo est pro <lb/>
            pietate praeceptorum bonitas innumerabiles martyres extiterunt. <lb n="25"/>
            
</p>
          </div>