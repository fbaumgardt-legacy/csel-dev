<div xmlns="http://www.tei-c.org/ns/1.0" type="textpart" subtype="section" n="2">

<p>Marcus euangelista tertia diei hora dominum significat<lb n="10"/>
            esse crucifixum; et quo modo alius euangelista horam sextam <lb/>
            qua crucifixus sit fuisse commemorat? 
</p>
          <p>Quia hic illam paene horam in scriptis suis rettulit qua <lb/>
            uere crucifixus est. at uero ille horae anterioris tempus commemorandum <lb/>
            putauit quo de eo Iudaeis adclamantibus iudicatum<lb n="15"/>
            est, quasi per anticipationem relationis ea hora crucifixus <lb/>
            sit qua iussus est crucifigi. sed tamen in hac ipsa <lb/>
            passione eius sic tenere debemus, quod ita homo ille qui adsumptus <lb/>
            sit pro eiusdem uoluntate pertulerit, ut uerbum <lb/>
            illud quod in principio apud patrem erat inuiolatum <sic>intemeratumque</sic><lb n="20"/>
            permanserit; ergo illud iniuriae obnoxium fuit <lb/>
            quod pro humana infirmitate susceperat, illud uero incorruptum <lb/>
            mansit quod diuina aeternitas possidebat. 
</p>

</div>