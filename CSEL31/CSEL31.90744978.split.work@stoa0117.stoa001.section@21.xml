<div xmlns="http://www.tei-c.org/ns/1.0" type="textpart" subtype="section" n="21">
<p>Quid ille quo maior inter mulierum natos non surrexit <lb/>
            nonne in deserto clamans in deserto uiuebat ? in deserto ab<lb n="15"/>
            hoc baptismus traditur, in deserto paenitentia praedicatur, in <lb/>
            deserto primum mentio regni caelestis infertur. ibi haec ille <lb/>
            audientibus primus ingessit, ubi haec citius ambiens quisque <lb/>
            promeruit. nec inmerito futurus hic arduus habitator deserti, <lb/>
            — ante faciem domini angelus mittitur, — uiam reserat in<lb n="20"/>
            caeleste regnum et praecursor et testis dignus, qui patrem e <lb/>
            caelo loquentem audiret, filium baptizando contingeret, spiritum <lb/>
            sanctum descendentem uideret. 
</p>

</div>