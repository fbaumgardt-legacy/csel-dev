<div xmlns="http://www.tei-c.org/ns/1.0" type="textpart" subtype="section" n="32">
<p><choice><sic>CIari</sic><corr>Clari</corr></choice> apud ueteres saeculi huius uiri defatigati laboribus <lb/>
            negotiorum suorum in philosophiam se tamquam in <lb/>
            domum suam recipiebant. quanto pulchrius ad haec manifestissimae <lb/>
            sapientiae studia diuertunt magnificentiusque ad <lb/>
            solitudinum libertatem et desertorum secreta secedunt, ut<lb n="10"/>
            philosophiae tantum uacantes in illius heremi deambulacris <lb/>
            tamquam in suis gymnasiis exerceantur ? ubi, quaeso, salubrius <lb/>
            quam in deserti habitatione seruetur pascha? sed uirtutibus <lb/>
            et continentia, continentia, inquam, quae uelut alia quaedam <lb/>
            est cordis heremus. nam et Moses quadraginta continuos se<lb n="15"/>
            in heremo dies, totidem et post se illic Helias ieiunio dedit, <lb/>
            et uterque ibi inediam ultra humani effectus uires extendit, <lb/>
            deinde et dominus idem, sed in deserto abstinentiae tempus <lb/>
            exegit. nec praeterea usquam legimus spatia eadem exacta ieiunio, <lb/>
            ut putandum sit aliquem tribui per dominum locis illis uigorem. <lb n="20"/>
            
</p>

</div>