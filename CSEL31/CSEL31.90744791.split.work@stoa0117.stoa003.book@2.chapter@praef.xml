<div xmlns="http://www.tei-c.org/ns/1.0" type="textpart" subtype="chapter" n="praef">
          <head> <title type="sub">PRAEFATIO AD SALONIUM. </title> </head>
          <p>Quoniam, fili carissime, superiore libro propositionibus tuis <lb/>
            se rettulit iam crebra responsio, et uereor, ne adsiduae interrogationes, <lb/>
            ut fit plerumque, legenti generent ex satietate<lb n="5"/>
            fastidium, meo nunc nomine ea quae spoponderam opus <lb/>
            uariaturus adnectam singula quaeque, ut ordine ipso magis <lb/>
            clareant, per species suas diuidens ac titulis suis subdens. <lb/>
            et primo ueniam ad Hebraeorum nominum interpretationem <lb/>
            e quibus certa quaeque et celebriora breuitatis causa ponam. <lb n="10"/>
            
</p>


</div>