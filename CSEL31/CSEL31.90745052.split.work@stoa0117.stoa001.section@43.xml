<div xmlns="http://www.tei-c.org/ns/1.0" type="textpart" subtype="section" n="43">
<p>Quos ego illic, Iesu bone, sanctorum coetus conuentusque <lb/>
            uidi! pretiosa in his suaui unguedine alabastra fragrabant, <lb/>
            conspirabat passim odor uitae. interioris hominis faciem exterioris <lb/>
            habitu praeferebant, constricti caritate, humilitate <lb/>
            deiecti, mollissimi pietate, firmissimi in spe, incessu modesti, <lb n="10"/>
            oboedientia citi, occursu taciti, uultu sereni, prorsus ipsa <lb/>
            protinus contemplatione angelicae quietis agmen ostendunt. <lb/>
            nihil concupiscunt, nihil desiderant nisi eum tantum, quem <lb/>
            solum desiderantes concupiscunt. dum beatam quaerunt uitam, <lb/>
            beatam agunt, eamque et dum adhuc ambiunt iam consequuntur. <lb n="15"/>
            itaque dum optant a peccatoribus segregari, iam <lb/>
            segregati sunt. castam possidere uitam uolunt? etiam possident. <lb/>
            omne in dei laudibus tempus habere uolunt ? iam <lb/>
            habent. desiderant gaudere cum sanctorum coetibus ? iam <lb/>
            gaudent. Christo frui cupiunt? Christo spiritu fruuntur. uitam <lb n="20"/>
            heremi adipisci gestiunt ? coram adipiscuntur. ita per largissimam <lb/>
            gratiam Christi multa ex his quae in futurum exoptant <lb/>
            in praesentiarum merentur. rem porro iam capiunt, dum spem <lb/>
            sequuntur. habent non paruum etiam in labore ipso pretium <lb/>
            laboris, quia pene iam in opere est quod merces erit. <lb n="25"/>
            
</p>

</div>