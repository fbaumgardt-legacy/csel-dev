<div xmlns="http://www.tei-c.org/ns/1.0" type="textpart" subtype="section" n="6">
<p>Possessor ille paradisi et transgressor praecepti, cum <lb/>
            locum uoluptatis habitaret, fixam sibi a deo legem seruare <lb/>
            non potuit. quanto enim iucundior ille amoenitatibus locus, <lb/>
            tanto huic in lapsum pronior fuit; unde non solum hunc <lb/>
            legibus suis subdidit, sed etiam in nos usque suum illum <lb n="25"/>
            stimulum mors tetendit. proinde heremum colat qui uitam <lb/>
            cupit, quia amoeni incola mortem parauit. sed iam ad posteriora <lb/>
            heremi deo semper acceptae exempla ueniamus. 
</p>

</div>