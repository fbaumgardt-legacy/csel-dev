<div xmlns="http://www.tei-c.org/ns/1.0" type="textpart" subtype="section" n="6">

<p>Quo modo intellegendum est, quod saluator dicit: cum<lb n="5"/>
            loquitur mendacium, ex propriis loquitur, quia <lb/>
            mendax est et pater eius? 
</p>
          <p>Supra dixerat dominus ad Iudaeos: si deus pater uester <lb/>
            esset, diligeretis utique me, et postea: uos ex <lb/>
            diabolo patre estis et desideria patris uestri<lb n="10"/>
            uultis facere. ille homicida erat ab initio et in <lb/>
            ueritate non stetit, quia non est ueritas in eo. cum <lb/>
            loquitur mendacium, hic subaudiendum est unusquisque <lb/>
            uestrum, ex propriis loquitur, quia mendax est et pater eius, <lb/>
            id est diabolus. sunt qui ita disputant: cum loquitur mendacium,<lb n="15"/>
            id est diabolus, de propriis loquitur, quia mendax <lb/>
            est et pater eius, hoc est mendacii ipsius pater est, quia ab <lb/>
            ipso uidetur ortum esse mendacium, ut, sicut deus filium <lb/>
            ueritatem genuit, ita et diabolus filium genuerit falsitatem. 
</p>
          </div>