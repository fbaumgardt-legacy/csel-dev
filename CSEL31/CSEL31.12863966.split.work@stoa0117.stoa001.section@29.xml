<div xmlns="http://www.tei-c.org/ns/1.0" type="textpart" subtype="section" n="29">
<p>Fuit olim erga heremum cura diuinae prouidentiae <lb/>
            summa et maxima, sed ne nunc quidem parua est. nam et <lb/>
            nunc cum heremi incolis uictus diuinitus insperata superuenit <lb/>
            largitate, quid aliud quam e caelo lapsus defluit? habent et <lb/>
            isti in hac caelesti munificentia suum manna, nec minus his <lb n="10"/>
            dominus bracchii sui opere secreto alimoniam spargit ex abdito. <lb/>
            et cum silicibus perfossis tandem diuino munere respondentes <lb/>
            e saxis aquae profluunt, quid aliud quam uelut Mosi <lb/>
            uirgae ictu percussa rupe emerguntur ? uestimentorum perinde <lb/>
            habitus in heremi uastitate degentibus nunc quoque ecce non <lb n="15"/>
            deficit qui, dum iugiter gratuito diuina prouisione succedit, <lb/>
            utique succedendo manet. aluit dominus in deserto suos quondam, <lb/>
            sed et nunc alit; et illos quidem quadraginta annis, <lb/>
            hos uero quoadusque anni erunt. 
</p>

</div>