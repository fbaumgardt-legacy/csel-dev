<div xmlns="http://www.tei-c.org/ns/1.0" type="textpart" subtype="section" n="1">
<p>Quid intellegendum est in cantico Esaiae prophetae, cum <lb/>
            dicit: cantabo dilecto meo canticum patruelis mei<lb n="10"/>
            uineae suae, uinea facta est dilecto meo in cornu <lb/>
            filio olei? 
</p>
          <p>Alii hoc canticum a spiritu sancto cantari putant, alii <lb/>
            a propheta qui aeque sancto spiritu uacuus non erat. cantat <lb/>
            autem in planctum uineae suae, quae est domus Israhel. <lb n="15"/>
            dilectus autem Iesus Christus est. ipsi enim dictum est: tu <lb/>
            es filius meus dilectus, ipsum et patruelem appellat, quod <lb/>
            ex eadem sit stirpe progenitus; haec ergo uinea ipsi plantata <lb/>
            est in cornu, quod est in sublimitate atque uirtute, qui <lb/>
            dilectus et filius est olei, quia unctus sit, unde et Christus<lb n="20"/>
            uocatur, uel quia omni mundo tamquam splendidum lumen <lb/>
            inluxerit. in hoc cantico uuam iustitiam appellat et spinas <lb/>
            iniquitatem. 
</p>
          </div>