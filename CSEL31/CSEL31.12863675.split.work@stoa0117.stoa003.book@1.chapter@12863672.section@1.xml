<div xmlns="http://www.tei-c.org/ns/1.0" type="textpart" subtype="section" n="1">
<p>Quo modo intellegendum est hoc, quod apostolus scribit, <lb/>
            quod proposuerit dominus in dispensationem plenitudinis <lb n="5"/>
            temporum instaurare omnia in Christo, <lb/>
            quae in caelis et quae in terra sunt in ipso? 
</p>
          <p>Uere mirum est, quid nunc reparetur in caelo. reparatur <lb/>
            ergo secundum opinionem quorundam illa quae cum principe <lb/>
            suo cecidit angelorum portio per augmentum societatemque <lb n="10"/>
            sanctorum de quibus scribitur: sed sunt sicut angeli <lb/>
            in caelo. reparantur quoque omnia in terra, cum etiam in <lb/>
            locum deficientium Iudaeorum admittuntur credentes ex gentibus. <lb/>
            et aliter: instaurantur quae sunt in terra. dum nos <lb/>
            per mediatoris nostri sanguinem reconciliationemque reparamur. <lb n="15"/>
            reparantur caelestia, cum de salute nostra gaudium nascitur <lb/>
            angelorum. 
</p>
          </div>