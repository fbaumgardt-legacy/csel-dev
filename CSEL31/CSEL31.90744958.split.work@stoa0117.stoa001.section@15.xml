<div xmlns="http://www.tei-c.org/ns/1.0" type="textpart" subtype="section" n="15">
<p>Et haec quamuis in figuram nostri facta tradantur et <lb/>
            facies illa rerum mysteriis flagret occultis, omnesque in Mose <lb/>
            baptizati, in nube et in mari escam spiritalem manducasse, <lb/>
            potum spiritalem bibisse referantur, tamen omnia haec ita <lb/>
            futurorum continent fidem, ut gestorum custodiant ueritatem, <lb n="5"/>
            quamquam nec sic quidem heremi minor laus est, etiamsi <lb/>
            ea quae illic gesta sunt in sacramentorum sint altitudinem <lb/>
            referenda. nihil ergo gratiae derogatur, etiamsi ille tunc status <lb/>
            corporis et uestimentorum non secuta corruptio uenturae <lb/>
            uitae specimen detulerunt; magna namque loci gratia est, si <lb n="10"/>
            quales illos beatissimi saeculi felicitas habebit, tales in hoc <lb/>
            iam istos heremus habeat. 
</p>

</div>