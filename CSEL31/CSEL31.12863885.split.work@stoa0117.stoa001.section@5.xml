<div xmlns="http://www.tei-c.org/ns/1.0" type="textpart" subtype="section" n="5">
<p>Nam et in primordiis rerum, cum omnia deus in sapientia <lb n="10"/>
            faceret et singula quaeque futuris usibus apta distingueret, <lb/>
            non utique hanc terrae partem inutilem et inhonoratam dereliquit, <lb/>
            sed cuncta non magis praesenti magnificentia quam <lb/>
            futuri praescientia creans uenturis, ut arbitror, heremum <lb/>
            sanctis parauit. credo his illam locupletem in fructibus uoluit <lb n="15"/>
            et pro indulgentioris naturae uice hanc sanctorum dare fecundam, <lb/>
            ut sic pinguescerent fines deserti, et cum rigaret de <lb/>
            superioribus suis montes, abundarent quoque multiplicata <lb/>
            fruge conualles locorumque damna suppleret, cum habitationem <lb/>
            sterilem habitatore ditaret. <lb n="20"/>
            
</p>

</div>