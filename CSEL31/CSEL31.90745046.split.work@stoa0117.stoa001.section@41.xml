<div xmlns="http://www.tei-c.org/ns/1.0" type="textpart" subtype="section" n="41">
<p>Recte ergo tu, ueneranda tellus, sanctis aut in te<lb n="5"/>
            positis aut non procul a te remotis aut habitabilis dudum <lb/>
            aut desiderabilis extitisti, quia pro uniuersis bonis illis es <lb/>
            fertilis, in qua habentur uniuersa. tu cultorem hunc qui <lb/>
            suam terram, non qui tuam excolat, requiris, tu inhabitantium <lb/>
            te uitiis sterilis, tu fecunda uirtutibus. tuam quicumque<lb n="10"/>
            familiaritatem quaesiuit, deum repperit, Christum in te, quisquis <lb/>
            te coluit, inuenit. ipse qui te habitat, domino habitatore <lb/>
            laetatur. idemque est et possessor tuus et diuina possessio. <lb/>
            tuum qui non refugit habitaculum, factus est dei templum. 
</p>

</div>