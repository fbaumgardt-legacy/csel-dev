<div xmlns="http://www.tei-c.org/ns/1.0" type="textpart" subtype="section" n="34">
<p>Et quamuis saepe in heremo tenuis soli puluis occurrat, <lb/>
            nusquam tamen firmius euangelicae illius domus fundamenta <lb/>
            iaciuntur. in illis licet aliquis consistere harenis uelit, nequaquam <lb/>
            tamen super harenas domum construit, nusquam magis <lb/>
            quam illic supra petram praedictam illud aedificium collocatur, <lb n="5"/>
            quod inmobili stabilitate fundatum inconcussa mole <lb/>
            durabit, ut tempore ingruentium procellarum non flantibus <lb/>
            uentis, non inmissis torrentibus subruatur. itaque habitatores <lb/>
            deserti talia sibi aedificia <choice n="0.63"><sic n="28081">sed</sic><corr n="16038">se</corr></choice> in cordibus fabricant, illi qui <lb/>
            summa imis appetunt, excelsa humilitate sectantur desides <lb n="10"/>
            atque inmemores terrenorum ob spem uotumque caelestium. <lb/>
            qui abiciunt, dum egere malunt, diuitias, egere festinant, dum <lb/>
            esse diuites concupiscunt; die ac nocte labore uigiliisque <lb/>
            decertant, ut adprehendant uitae illius principium, cuius non <lb/>
            inuenietur extremum. sic materno heremus sinu continet illos <lb n="15"/>
            aeternitatis rectissime auaros, bene prodigos breuitatis, incuriosos <lb/>
            praesentis temporis, certos futuri, et per haec adsequuntur, <lb/>
            ut in quos saeculorum fines decurrerunt, his saecula <lb/>
            sine fine contingant. 
</p>

</div>