<div xmlns="http://www.tei-c.org/ns/1.0" type="textpart" subtype="section" n="1">
          <p>Sanctorum passionem martyrum qui Agaunum glorioso <lb/>
            sanguine inlustrant pro honore gestorum stilo explicamus, ea <lb/>
            utique fide qua ad nos martyrii ordo peruenit. nam per <lb/>
            succedentium relationem rei gestae memoriam nondum intercepit <lb n="5"/>
            obliuio, etsi pro martyribus singulis loca singula quae <lb/>
            eos possident uel singulae urbes insignes habentur, nec inmerito, <lb/>
            quia pro deo summo pretiosas sancti animas refundunt. <lb/>
            quanta excolendus est reuerentia sacer ille Agaunensium locus <lb/>
            in quo tot pro Christo martyrum milia ferro caesa referuntur? <lb n="10"/>
            nunc iam ipsam beatissimae passionis causam loquamur. 
</p>
          </div>