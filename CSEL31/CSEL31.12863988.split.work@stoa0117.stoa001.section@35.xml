<div xmlns="http://www.tei-c.org/ns/1.0" type="textpart" subtype="section" n="35">
<p>Feruent ibi conscriptae interioris hominis salubriter <lb n="20"/>
            leges et aeterni saeculi iura subtilius. non illic humana criminum <lb/>
            facinorumque praescripta uim suam resonant, nec se <lb/>
            ultricia capitalium delictorum iura exerunt. cor nisi purissimum <lb/>
            indignae leges faciunt reum, atque ipse omni studio mentis <lb/>
            motus interior intra iustitiae terminos coercetur, eodemque <lb n="25"/>
            se iudice uel leuium cogitationum principia plectuntur. apud <lb/>
            alios malum sit malum fecisse, apud hos uero malum est <lb/>
            bonum non fecisse. 
</p>

</div>