<div xmlns="http://www.tei-c.org/ns/1.0" type="textpart" subtype="chapter" n="19">

<p>Cum de animantibus, quae in aquis sunt, praeciperet,<lb n="5"/>
            quae sint eorum munda uel inmunda, in aquis. <lb/>
            inquit, et in mari et in torrentibus. sed in mari latini <lb/>
            codices habent, quia nimis insolens fuit pluralem nnmerum <lb/>
            transferre de graeco et non dicere in mari, sed in maribus, <lb/>
            maxime propter ambiguitatem, ne non maria, sed mares intellegerentur,<lb n="10"/>
            id est masculi. nam nihilo minus insolens est <lb/>
            quod tamen interpretatum est de sanguinibus, quia latina <lb/>
            lingua sanguinis numerum pluralem non recipit uel in ipso <lb/>
            nominatiuo casu. nam etsi ab eo, quod est mare, nemo dicit <lb/>
            maribus, dicuntur tamen maria, cum sanguines non dicantur<lb n="15"/>
            et tamen scriptum est: libera me a sanguinibus, et: non <lb/>
            congregabo conuenticula eorum de sanguinibus. ergo <lb/>
            et maribus ita dici posset, nisi, ut dixi, ambiguitas uitaretur. <lb/>
            torrentes uero isto loco pro fluminibus posuit scriptura, cum <lb/>
            torrentes proprie dicantur hiemales fluuii, qui siccantur aestate <lb n="20"/>
            et ideo pisces habere non possunt. unde nonnulli interpretes <lb/>
            nostri non torrentes interpretari sed flumina maluerunt. poni <lb/>
            autem in scripturis torrentes pro fluminibus locus ille psalmi <lb/>
            satis ostendit, ubi legitur: et torrente uoluptatis tuae <lb/>
            potabis eos. non enim tale aliquid intellegi uoluit nomine <lb n="25"/>
            torrentis, quod ad tempus flueret ac deinde siccaretur, cum <lb/>
            sequatur et dicat: quoniam apud te est fons uitae, quae <lb/>
            utique aeterna est et indeficiens. 
</p>
          </div>