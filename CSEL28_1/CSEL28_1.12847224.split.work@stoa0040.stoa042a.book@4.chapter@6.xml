<div xmlns="http://www.tei-c.org/ns/1.0" type="textpart" subtype="chapter" n="6">
<p>Cum ergo haec ita disponerentur, ut haberent mensuras <lb/>
            et numeros et pondera sua, ubi ea cernebat ipse disponens? <lb n="10"/>
            neque enim extra se ipsum, sicut cernimus oculis corpora, <lb/>
            quae utique nondum erant, cum disponerentur, ut fierent. <lb/>
            nec ita intra se ipsum ista cernebat, sicut cernimus animo <lb/>
            phantasias corporum, quae non praesto sunt oculis, sed ea, <lb/>
            quae uidimus, uel ex eis, quae uidimus, imaginando cogitamus. <lb n="15"/>
            quo ergo modo ista cernebat, ut ita disponeret? quo, nisi eo, <lb/>
            quo solus potest? 
</p>
          <p>Uerum tamen nos mortales et peccatores, quorum animas <lb/>
            adgrauant corpora corruptibilia et quorum sensum multa <lb/>
            cogitantem terrena deprimit habitatio — quamquam, et si <lb n="20"/>
            corda mundissima et mentes simplicissimas gereremus sanctisque <lb/>
            angelis iam essemus aequales, non utique nobis ita nota <lb/>
            esset diuina substantia sicut ipsa sibi —
</p>

</div>