<div xmlns="http://www.tei-c.org/ns/1.0" type="textpart" subtype="chapter" n="2">

<p>Quid est, quod dictum est de obstetricibus: et fecerunt <lb/>
            sibi domos, quoniam timuerunt deum? praedictum <lb/>
            est enim: bene faciebat deus cum obstetricibus. et <lb n="5"/>
            ad hoc uidetur pertinere, quod fecerunt sibi domos timendo <lb/>
            deum, tamquam beneficia dei ad hoc eis profuerunt, ut facerent <lb/>
            sibi domos. numquid antea non eas habuisse domos intellegendum <lb/>
            est? an ad diuitias hoc uerbum pertinet uel potius <lb/>
            ad aliquas rei familiaris idoneas facultates ? huic enim simile <lb n="10"/>
            uidetur, quod ait etiam Iacob post quattuordecim annos seruitutis <lb/>
            suae socero suo uolenti eum adhuc apud se tenere: <lb/>
            nunc ergo quando faciam et ego mihi domum? <lb/>
            dixerat enim, quod creuerint pecora Laban sub illo, sicut et <lb/>
            ipse Laban confessus fuerat dicens: benedixit me deus in <lb n="15"/>
            introitu tuo. cum ergo dicit: quando faciam et ego <lb/>
            mihi domum? subintellegitur "<sic>sieut</sic> et tu". hoc enim uidetur <lb/>
            ualere quod ait: et ego, ut ad ipsam domum faciendam <lb/>
            uideatur pertinere, quod consequenter ad Laban merces ipsa <lb/>
            statuenda proponitur. <lb n="20"/>
            
</p>
          </div>