<div xmlns="http://www.tei-c.org/ns/1.0" type="textpart" subtype="chapter" n="18">
<p>Et quoniam corporalis motus, qui sensum sequitur, <lb/>
            sine interuallis temporum nullus est, agere autem interualla <lb/>
            temporum spontaneo motu nisi per adiutorium memoriae <lb n="5"/>
            non ualemus, ideo tres tamquam uentriculi cerebri demonstrantur: <lb/>
            unus anterior ad faciem, a quo sensus omnis; alter <lb/>
            posterior ad ceruicem, a quo motus omnis; alter posterior ad <lb/>
            ceruicem, a quo motus omnis; tertius inter utrumque, in quo <lb/>
            memoriam uigere demonstrant, ne, cum sensum sequitur <lb n="10"/>
            motus, non conectat homo quod faciendum est, si fuerit <lb/>
            quod fecit oblitus. haec illi certis indiciis probata esse <lb/>
            dicunt, quando et ipsae partes aliquo adfectae morbo uel <lb/>
            uitio, cum defecissent officia uel sentiendi uel mouendi <lb/>
            membra uel motus corporis reminiscendi, satis quid ualerent <lb n="15"/>
            singulae declararunt eisque adhibita curatio cui rei <lb/>
            reparandae profecerit exploratum est. sed anima in istis <lb/>
            tamquam in organis agit, nihil horum est ipsa; sed uiuificat <lb/>
            et regit omnia et per haec corpori consulit et huic uitae, in <lb/>
            qua factus est homo in animam uiuam. <lb n="20"/>
            
</p>
          
</div>