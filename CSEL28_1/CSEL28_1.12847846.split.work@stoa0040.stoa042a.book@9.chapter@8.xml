<div xmlns="http://www.tei-c.org/ns/1.0" type="textpart" subtype="chapter" n="8">
<p>Nunc enim quaerimus, cui adiutorio mulier facta sit <lb/>
            uiro, si eis ad gignendos filios misceri sibimet in paradiso non <lb/>
            licebat. qui enim hoc sentiunt, forte peccatum esse omnem <lb/>
            concubitum putant. difficile est namque, ut, dum peruerse <lb/>
            homines uitia deuitant, non in eorum contraria perniciter<lb n="15"/>
            currant. etenim sicut exhorrens auaritiam fit profusus aut <lb/>
            exhorrens luxuriam fit auarus aut inquietus fit, cuius pigritiam <lb/>
            reprehenderis, aut cuius inquietudinem piger aut qui reprehensus <lb/>
            odisse coeperit audaciam suam, ad timiditatem fugit <lb/>
            aut qui timidus non esse conatur, tamquam abrupto uinculo<lb n="20"/>
            fit temerarius, dum non ratione, sed opinione crimina metiuntur: <lb/>
            ita dum nesciunt homines, quid in adulteriis et fornicationibus <lb/>
            diuino iure damnetur, etiam causam procreandi coniugalem concubitum <lb/>
            detestantur. 
</p>
          
</div>