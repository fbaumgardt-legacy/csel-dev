<div xmlns="http://www.tei-c.org/ns/1.0" type="textpart" subtype="chapter" n="17">
<p>Quae spiritales corporalium similitudines in animo <lb/>
            nostro quemadmodum innotescant spiritibus etiam inmundis <lb n="5"/>
            uel quid obstaculi anima nostra patiatur ex isto terreno corpore, <lb/>
            ut eas inuicem in nostro spiritu uidere nequeamus, <lb/>
            inuenire et explicare difficile est. certissimis tamen indiciis <lb/>
            apud nos constitit enuntiatas a daemonibus cogitationes hominum: <lb/>
            qui tamen, si uirtutum internam speciem possent in <lb n="10"/>
            hominibus cernere, non temtarent; sicut illam in Iob nobilem <lb/>
            ac mirabilem patientiam procul dubio si posset diabolus <lb/>
            cernere, nollet a temtato utique superari. ceterum alicubi <lb/>
            longe iam facta quod nuntiant, quae post aliquot dies uera <lb/>
            esse firmentur, non est mirandum. possunt enim hoc efficere <lb n="15"/>
            non solum acrimonia cernendi etiam corporalia inconparabiliter <lb/>
            praestantiore quam nostra est, sed etiam ipsorum corporum <lb/>
            longe utique subtiliorum mira uelocitate. 
</p>
          <p>Conperimus etiam in domo constitutum patientem spiritum <lb/>
             inmundum dicere solere, quando ad eum uenire coepisset ex <lb n="20"/>
            duodecim milibus presbyter et per omnia loca itineris ubi <lb/>
            esset et quam propinquaret et quando ingrederetur et fundum <lb/>
            et domum et cubiculum, donec in conspectu eius adstaret. <lb/>
            quae omnia, etsi non oculis patiens ille cernebat, tamen nisi <lb/>
             aliquo modo cerneret, non tam ueraciter enuntiaret. erat

<note type="footnote"> 8 cf. contra Acad. I 6. 7 </note>

<note type="footnote"> 2 praeocupauerit B preoccupauerit S omnium quae <hi rend="italic">R</hi> similitudine <lb/>
            si (si <hi rend="italic">in ras.) R</hi> 3 in se <hi rend="italic">in ras. R</hi> 4 que <hi rend="italic">R</hi> spiritalis <hi rend="italic">R</hi> <lb/>
            5 quemammodum <hi rend="italic">E</hi> 6 patiatur anima nostra <hi rend="italic">bd</hi> 7 eos <hi rend="italic">b</hi> in <hi rend="italic">om. b</hi> <lb/>
            8 et 8. <hi rend="italic">1. m. 1 S</hi> 9 aput <hi rend="italic">EIP</hi> aenuntiatas <hi rend="italic">P</hi> nuntiatas S demonibus <lb/>
            <hi rend="italic">S</hi> 10 uirtutum] status <hi rend="italic">S</hi> 12 diabulus <hi rend="italic">P</hi> 18 coeterum <hi rend="italic">R</hi> <lb/>
            cęterum quod <hi rend="italic">b</hi> 14 facto S quod <hi rend="italic">om. b</hi> praentlnciãt <hi rend="italic">b</hi> aliquod <hi rend="italic">Eip</hi> <lb/>
            aliquos <hi rend="italic">S</hi> 17 prestantiore <hi rend="italic">ES</hi> corporum ipsorum <hi rend="italic">d</hi> 18 utiquae <hi rend="italic">P</hi> <lb/>
            19 <hi rend="italic">a uoce</hi> spiritum <hi rend="italic">ine. cap</hi>. XXVIIII <hi rend="italic">E</hi> 21 presbiter <hi rend="italic">P</hi> praesbiter <hi rend="italic">R</hi> <lb/>
            iteneris <hi rend="italic">R</hi> ubi esset] §ubies9it P1 23 astaret <hi rend="italic">PSbd</hi> asstaret <hi rend="italic">E1</hi> <lb/>
            24 non 8. <hi rend="italic">I</hi>. tIł. <hi rend="italic">1 R</hi> paciens 81 </note>

<note type="footnote"> 26* </note> <lb n="25"/>
             
<pb n="404"/>
            autem iste febriens et tamquam in phrenesi ista dicebat. et <lb/>
            forte reuera phreneticus erat, sed propter ista daemonium pati <lb/>
            putabatur. nullum refectionis cibum accipiebat a suis, sed a <lb/>
            solo illo presbytero. resistebat etiam suis uiolenter, quantum <lb/>
            ualebat; illo solo presbytero ueniente quiescebat, illi tantum<lb n="5"/>
            subditus erat et subdite respondebat. nec tamen eidem saltem <lb/>
            presbytero illa cessit mentis alienatio siue daemonium, nisi <lb/>
            cum sanus esset a febribus, sicut phrenetici sanari solent, <lb/>
            nec aliquando postea tale aliquid passus est. 
</p>
          <p>Nouimus etiam sine dubitatione phreneticum futuram<lb n="10"/>
            mortem cuiusdam feminae praedixisse, non sane specie diuinandi, <lb/>
            sed tamquam factum ac praeteritum recolens. nam cum <lb/>
            eius apud eum commemoratio fieret, "mortua est", inquit, <lb/>
            "ego eam uidi efferri, hac cum eius corpore transierunt", <lb/>
            cum illa incolumis uiueret; post paucos autem dies repente<lb n="15"/>
            defuncta est et per eum locum elata est, qua ille praedixerat. 
</p>
          <p>Fuit item apud nos puer, qui in exordio pubertatis dolorem <lb/>
            acerrimum genitalium patiebatur medicis nequaquam ualentibus, <lb/>
            quid illud esset, agnoscere, nisi quod neruus ipse introrsum <lb/>
            reconditus erat, ita ut nec praeciso praeputio, quod inmoderata<lb n="20"/>
            longitudine propendebat, adparere potuerit, sed postea uix <lb/>
            esset inuentus. humor autem uiscosus et acer exudans testes <lb/>
            et inguina urebat. sed acutum dolorem non continuum

<note type="footnote"> 1 iste <hi rend="italic">(in mg. tn. 1 add. al</hi> ipse) <hi rend="italic">R</hi> frenesi <hi rend="italic">EPRS</hi> 2 freneticus <lb/>
            <hi rend="italic">EPRS</hi> demonium (i <hi rend="italic">8. I. m. 1) S</hi> 3 ciuum <hi rend="italic">El</hi> 4 illo <lb/>
            <hi rend="italic">om. PSbd</hi> presbitero <hi rend="italic">RS</hi> presbytero P resistebat-presbytero in <lb/>
            <hi rend="italic">mg. m. 1 suppl. R</hi> quantum] quam <hi rend="italic">b</hi> 5 illo <hi rend="italic">om. b</hi> 6 subdite] <lb/>
            subditae <hi rend="italic">EP</hi> subdita <hi rend="italic">S</hi> 7 praesbitero <hi rend="italic">R</hi> demonium <hi rend="italic">S</hi> 8 frenetici <lb/>
            <hi rend="italic">EPRS</hi> 9 tali Pl 10 <hi rend="italic">cap</hi>. XXX <hi rend="italic">E</hi> freneticum <hi rend="italic">EPR</hi> 11 cuiusdam <lb/>
            (s <hi rend="italic">m. 1 8. I.) S</hi> specię <hi rend="italic">P</hi> speciae (a <hi rend="italic">exp. m</hi>. 1) <hi rend="italic">R</hi> 12 preteritum <lb/>
            <hi rend="italic">S</hi> recolentem <hi rend="italic">d</hi> 13 morta P1 inquid <hi rend="italic">PR</hi> 14 eam] etiam <hi rend="italic">S</hi> <lb/>
            haecfferri S hac] bac <hi rend="italic">E</hi> 15 incolomis <hi rend="italic">PR</hi> 16 defuncta est] <lb/>
            defuncta <hi rend="italic">PRSbd</hi> qua <hi rend="italic">El</hi> predixerat <hi rend="italic">S</hi> 17 item] tunc <hi rend="italic">b</hi> aput <hi rend="italic">ElP</hi> <lb/>
            qui <hi rend="italic">om. EIB</hi> exorlio <hi rend="italic">R</hi> puuertatis <hi rend="italic">El cap</hi>. XXXI <hi rend="italic">E</hi> 18 gantalium <lb/>
            <hi rend="italic">R</hi> 20 preciso <hi rend="italic">S</hi> pratwso <hi rend="italic">R</hi> preputio <hi rend="italic">S</hi> 21 longitudinS <hi rend="italic">Pll</hi> <lb/>
            22 isset <hi rend="italic">jRl</hi> umor <hi rend="italic">ElPR</hi> exu.dans (n <hi rend="italic">er.) P</hi> exsudans <hi rend="italic">RSbd</hi> <lb/>
            23 inguina] intima S </note> <lb/>
             
<pb n="405"/>
            patiebatur: at cum patiebatur, eiulabat uehementer cum iactatione <lb/>
            membrorum mente sanissima, sicut in cruciatibus corporalium <lb/>
            dolorum fieri solet. deinde inter uoces suas abripiebatur ab <lb/>
            omnibus sensibus et iacebat patentibus oculis neminem circumstantium <lb/>
            uidens, ad nullam uellicationem se mouens. post <lb n="5"/>
            aliquantum tamquam euigilans nec iam dolens quae uiderat <lb/>
            indicabat. tum interpositis paucis diebus eadem patiebatur. <lb/>
            in omnibus sane uel paene omnibus uisionibus suis duos se <lb/>
            dicebat uidere, unum prouectioris aetatis, alterum puerum, a <lb/>
            quibus ei uel dicebantur uel demonstrabantur, quae se audisse <lb n="10"/>
            et uidisse narrabat. 
</p>
          <p>Uidit quodam die piorum psallentium laetitiam in luce <lb/>
            mirabili et inpiorum in tenebris diuersas et atrocissimas <lb/>
            poenas illis ducentibus et ostendentibus et felicitatis aliorum <lb/>
            aliorumque infelicitatis meritum insinuantibus. hoc autem <lb n="15"/>
            uidit die dominico paschae, cum per totam quadragesimam <lb/>
            nihil doluisset, cui uix interuallo tridui antea <sic>parcebatur</sic>. <lb/>
            uiderat autem in ipso ingressu quadragesimae illos promittentes <lb/>
            sibi, quod per quadraginta dies nullum sensurus esset <lb/>
             dolorem; postea ipsi ei dederunt tamquam medicinale consilium, <lb n="20"/>
            ut ei praeputii longitudo praecideretur, quo facto diu <lb/>
            non doluit. cum uero iterum similiter doleret et similia uidere <lb/>
            coepisset, accepit ab eis rursus consilium, ut in mare pube <lb/>
            tenus intraret et post aliquantam moram inde discederet, <lb/>
             promittentibus sane, quod iam deinceps uehementem illum

<note type="footnote"> 1 at] ad <hi rend="italic">S</hi> et <hi rend="italic">Rlbd</hi> heiulabat <hi rend="italic">ERS om. P1</hi> 2 cruentibus <hi rend="italic">(s. l. <lb/>
             m</hi>. 2 aj cruciatibus) <hi rend="italic">E</hi> 3 dolorum <hi rend="italic">om. R1</hi> abriebatur <hi rend="italic">E</hi> 5 bellicationem <lb/>
            (s. <hi rend="italic">l. m</hi>. 2 al uell.) <hi rend="italic">E</hi> 6 tamquam <hi rend="italic">om. PR'b</hi> uideret <hi rend="italic">PRd</hi> <lb/>
            7 paciebatur P 8 sane (e <hi rend="italic">ex</hi> a <hi rend="italic">m. 1) E</hi> pene P poene <hi rend="italic">R</hi> 9 profectioris <lb/>
            <hi rend="italic">PR</hi> 10 uel <hi rend="italic">post</hi> ei <hi rend="italic">om. b</hi> 12 piorum] chorum piorum <hi rend="italic">bd</hi> <lb/>
            laetitiam <hi rend="italic">(s. l. m. 2</hi> trt lętantin) <hi rend="italic">E,pIS</hi> laetantium <hi rend="italic">Rbd</hi> 13 inpiorum <hi rend="italic">El</hi> <lb/>
            diger uersas P 14 docentibus P1 ostendentibus-felicita <hi rend="italic">in ras. P</hi> <lb/>
            et <hi rend="italic">om. b</hi> aliorum <hi rend="italic">om. ElP</hi> 16 pasce <hi rend="italic">E</hi> quadragensimam <hi rend="italic">ElP</hi> <lb/>
            17 cui] qui <hi rend="italic">Sb</hi> cui (i <hi rend="italic">ex</hi> m) <hi rend="italic">R</hi> interballo <hi rend="italic">El</hi> parcebatur] parcebatur <lb/>
            (r <hi rend="italic">ex</hi> s <hi rend="italic">m. 1) E</hi> patiebatur <hi rend="italic">b</hi> .18 ingresso P1 quadragensimae <lb/>
            <hi rend="italic">EI P</hi> 21 precideretur <hi rend="italic">S</hi> 23 acepit <hi rend="italic">Rl</hi> 24 et] ac <hi rend="italic">PRSbd</hi> <lb/>
            discederet (de <hi rend="italic">s. l. m. 1) E</hi> discerit P1 </note> <lb n="25"/>
             
<pb n="406"/>
            dolorem non esset passurus, sed solius illius uiscosi humoris <lb/>
            molestiam; atque ita secutum est. nec umquam talem aliquam <lb/>
            postea passus est auersionem mentis a sensibus nec tale <lb/>
            aliquid uidit nisi antea cum in mediis doloribus et horrendis <lb/>
            uocibus repente obmutescens abriperetur. postea tamen medicis<lb n="5"/>
            cetera curantibus et sanantibus non permansit in proposito <lb/>
            sanctitatis. 
</p>
          
</div>