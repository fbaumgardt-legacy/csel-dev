<div xmlns="http://www.tei-c.org/ns/1.0" type="textpart" subtype="chapter" n="9">
<p>Cur enim non utrique potius essent, quando in utrisque<lb n="5"/>
            et bonitas dei et aequitas iure praedicatur? -
</p>
          <p>At enim: si deus uellet, etiam isti boni essent. quanto <lb/>
            melius hoc deus uoluit, ut quod uellent essent, sed boni <lb/>
            infructuose, mali autem inpune non essent et in eo ipso. aliis <lb/>
            utiles essent! sed praesciebat, quod eorum futura esset<lb n="10"/>
            uoluntas mala. praesciebat sane et, quia falli non potest eius <lb/>
            praescientia, ideo non ipsius, sed eorum est uoluntas mala. <lb/>
            cur ergo eos creauit, quos tales futuros esse praesciebat? <lb/>
            quia, sicut praeuidit, quid mali essent facturi, sic etiam <lb/>
            praeuidit de malis factis eorum quid boni esset ipse facturus. <lb n="15"/>
            sic enim eos fecit, ut eis relinqueret, unde et ipsi aliquid <lb/>
            facerent, quo quidquid etiam culpabiliter eligerent illum de <lb/>
            se laudabiliter operantem inuenirent. a se quippe habent <lb/>
            uoluntatem malam, ab illo autem et naturam bonam et <lb/>
            iustam poenam, sibi debitum locum, aliis exercitationis adminiculum <lb n="20"/>
            et timoris exemplum. 
</p>
          
</div>