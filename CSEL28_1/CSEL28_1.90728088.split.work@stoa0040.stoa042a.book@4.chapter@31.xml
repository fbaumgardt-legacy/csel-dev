<div xmlns="http://www.tei-c.org/ns/1.0" type="textpart" subtype="chapter" n="31">
<p>Sed numquid, si iam nunc simul ista omnia gerit atque <lb/>
             habet angelica illa societas et unitas diei, quem primitus condidit <lb n="5"/>
            deus, tunc etiam cum haec conderentur simul haec <lb/>
            habuit? nonne per omnes sex dies, cum ea, quae per singulos <lb/>
            deo condere placuit, conderentur, primo haec accipiebat in <lb/>
            uerbo dei, ut in eius notitia primitus fierent. cum dicebatur: <lb/>
            et sic est factum, deinde, cum facta essent in sua propria <lb n="10"/>
            natura, qua sunt, deoque placuissent, quia bona sunt, tunc ea <lb/>
            itidem cognoscebat alia quadam inferiore cognitione, quae <lb/>
            nomine uesperae significata est ac deinde facta uespera fiebat <lb/>
            mane, cum de suo opere deus laudaretur et alterius creaturae, <lb/>
             quae deinceps facienda erat, ex dei uerbo notitia, priusquam <lb n="15"/>
            fieret, acciperetur? non ergo tunc simul omnia, et dies et <lb/>
            uespera et mane, sed singillatim per ordinem, quem scriptura <lb/>
            commemorat. 
</p>
          
</div>