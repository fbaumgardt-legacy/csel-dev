<div xmlns="http://www.tei-c.org/ns/1.0" type="textpart" subtype="chapter" n="14">
<p>Quaeri autem merito potest, causales illae rationes, <lb/>
            quas mundo indidit, cum primum simul omnia creauit. quomodo <lb/>
            sint institutae: <sic>utmm</sic> ut, quemadmodum uidemus <lb/>
            cuncta nascentia uel fruticum uel animalium, in suis conformationibus <lb/>
            atque incrementis sua pro diuersitate generum <lb n="5"/>
            diuersa spatia peragerent temporum, an ut, quemadmodum <lb/>
            creditur factus Adam. sine ullo progressu incrementorum uirili <lb/>
            aetate continuo formarentur. sed cur non utrumque illas <lb/>
            credimus habuisse, ut hoc ex eis futurum esset, quod facturo <lb/>
            placuisset? si enim illo modo dixerimus, incipit contra ipsas <lb n="10"/>
            factum uideri non solum etiam illud de aqua uinum, sed et <lb/>
            omnia miracula, quae contra naturae usitatum cursum fiunt; <lb/>
            si autem isto modo, multo erit absurdius istas ipsas cotidianas <lb/>
            naturae formas et species contra illas primarias omnium <lb/>
            nascentium causales rationes suorum temporum peragere <lb n="15"/>
            spatia. restat ergo, ut ad utrumque modum habiles creatae <lb/>
            sint, siue ad istum, quo usitatissime temporalia transcurrunt, <lb/>
            sine ad illum, quo rara et mirabilia fiunt, sicut deo facere <lb/>
            placuerit, quod tempori congruat. 
</p>
          
</div>