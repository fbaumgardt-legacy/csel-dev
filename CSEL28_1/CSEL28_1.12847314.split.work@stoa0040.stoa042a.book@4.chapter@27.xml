<div xmlns="http://www.tei-c.org/ns/1.0" type="textpart" subtype="chapter" n="27">
<p>Quapropter, quoniam illum diem uel illos dies, qui <lb/>
            eius repetitione numerati sunt, in hac nostra mortalitate<lb n="10"/>
            terrena experiri ac sentire non possumus et, si quid ad eos <lb/>
            intellegendos conari possumus, non debemus temerariam praecipitare <lb/>
            sententiam, tamquam de his aliud sentiri congruentius <lb/>
            probabiliusque non possit, istos septem dies, qui pro illis <lb/>
            agunt hebdomada, cuius cursu et recursu tempora rapiuntur,<lb n="15"/>
            in qua dies unus est a solis ortu usque in ortum circuitus, <lb/>
            sic illorum uicem quandam exhibere credamus, ut non eos <lb/>
            illis similes, sed multum inpares minime dubitemus. 
</p>
          
</div>