<div xmlns="http://www.tei-c.org/ns/1.0" type="textpart" subtype="chapter" n="21">
<p>Cum autem sano corpore nec somno sensibus consopitis <lb/>
            aliquo occulto opere spiritali in ea uisa, quae similia <lb/>
            sunt corporalibus, anima rapitur, non, quia modus diuersus <lb/>
            est, ideo est etiam diuersa natura uisorum, cum et in illis <lb/>
            causis, quae de corpore existunt, sit utique differentia et <lb n="15"/>
            aliquando a contrario. nam phrenetici non dormiendo potius <lb/>
            perturbatas habent sentiendi uias in capite, ut talia uideant, <lb/>
            qualia somniantes uident, quorum dormiendo auertitur intentio <lb/>
            a sensu uigilandi et in ea uidenda conuertitur. cum ergo illud <lb/>
             fiat non dormiendo, hoc autem dormiendo, non tamen ea, <lb n="20"/>
            quae uidentur, ex alio genere sunt quam ex natura spiritus, <lb/>
            de quo uel in quo fiunt similitudines corporum. ita quamuis <lb/>
            diuersa sit causa intentionis alienatae, quando sano corpore <lb/>
            uigilantis occulta quadam ui spiritali anima rapitur, ut uice <lb/>
             corporum expressas corporalium rerum similitudines in spiritu <lb n="25"/>
            uideat, eadem tamen est natura uisorum. neque enim dici <lb/>
            potest, cum causa in corpore est, tunc animam sine ulla

<note type="footnote"> 1 <hi rend="italic">cap</hi>. XXXVIIII <hi rend="italic">E</hi> anima <hi rend="italic">PBl</hi> animę <hi rend="italic">b</hi> 2 ad] ab P' in <lb/>
            <hi rend="italic">post</hi> an <hi rend="italic">8. l. m. 1 R</hi> 3 exsistente S 4 corpora] corpore <hi rend="italic">PRX</hi> 6 se <lb/>
            <hi rend="italic">om. S</hi> 7 effectione] affectione <hi rend="italic">PRSbd</hi> presentatur <hi rend="italic">S</hi> 8 ceci <hi rend="italic">8</hi> <lb/>
            9 no«*tione (ti <hi rend="italic">er.) R</hi> 11 <hi rend="italic">cap. XL E</hi> 12 oper.e (a <hi rend="italic">er.)</hi> S uisa <lb/>
            (a <hi rend="italic">8. 1. m. 1) P</hi> 13 modus.. (di <hi rend="italic">er.) P</hi> 15 sit] sic P1 16 frenetici <lb/>
            <hi rend="italic">EPRS</hi> 19 in (i s. <hi rend="italic">l. m</hi>. 1) <hi rend="italic">P</hi> 20 fiat] faciat P1 hoc autem <lb/>
            dormiendo <hi rend="italic">om. P cap</hi>. XLI <hi rend="italic">E</hi> 21 que <hi rend="italic">R</hi> 22 similitudinis P1 <lb/>
            simitudines 81 similitudine. (s er.) <hi rend="italic">R</hi> 24 ui] uis P 25 expraessas P <lb/>
            similitudinis P1 simitudines 81 27 anima <hi rend="italic">R</hi> </note> <lb/>
             
<pb n="412"/>
            praesensione futurorum ex se ipsa uersare imagines corporum, <lb/>
            sicut etiam cogitando adsolet, cum uero in ea uidenda spiritu <lb/>
            adsumitur, diuinitus haec demonstrari, quandoquidem aperte <lb/>
            scriptura dicit: effundam de spiritu meo super omnem <lb/>
            carnem, et iuuenes uisa uidebunt, et senes somnia<lb n="5"/>
            somniabunt, diuinae operationi utrumque tribuens, et: <lb/>
            angelus domini adparuit homini in somnis dicens: noli <lb/>
            timere accipere Mariam coniugem tuam, et iterum: <lb/>
            tolle puerum et uade in Aegyptum. 
</p>
          
</div>