<div xmlns="http://www.tei-c.org/ns/1.0" type="textpart" subtype="chapter" n="10">

<p>Extende manum tuam in gaeso quod est in <lb/>
            manu tua contra ciuitatem. ista locutio notanda non esset <lb/>
            nisi propter nomen, quod obscurum est eis, in quorum consuetudine<lb n="10"/>
            non est. quid enim dicat gaeson, non facile intellegitur <lb/>
            . hoc interpres Symmachus scutum appellasse perhibetur; <lb/>
            Septuaginta autem interpretes, secundum quos ista tractamus, <lb/>
            qui posuerunt gaeson, miror si et in graeca lingua hastam uel <lb/>
            lanceam gallicanam intellegi uoluerunt: ea quippe dicuntur<lb n="15"/>
            gaesa, quorum et Uergilius meminit, ubi ait de Gallis in scuto <lb/>
            Aeneae pictis: duo quisque Alpina coruscant gaesa manu. 
</p>
          </div>