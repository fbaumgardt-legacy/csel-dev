<div xmlns="http://www.tei-c.org/ns/1.0" type="textpart" subtype="chapter" n="8">
<p>Nam si iam beata erat uita, de qua facta est hominis <lb/>
            anima, deterius ergo facta est, et ideo non iam illa materies <lb n="5"/>
            huius, sed illius ista defluxio est. nam materies aliqua cum <lb/>
            formatur, praesertim a deo, in melius sine dubitatione formatur. <lb/>
            sed etiam si cuiusquam in aliqua beatitudine factae a <lb/>
            deo uitae defluxio anima humana posset intellegi, nec sic <lb/>
            credenda erat esse coepisse in aliquo actu meritorum suorum, <lb n="10"/>
            nisi ex quo propriam coepit agere uitam, dum anima facta <lb/>
            est animans carnem et eius sensibus uelut nuntiis utens <lb/>
            atque in se ipsa se uiuere sentiens sua uoluntate, intellectu, <lb/>
            memoria. si enim est aliquid, unde istam defluxionem formatae <lb/>
            carni deus inspiraret, tamquam sufflando animam faciens, <lb n="15"/>
            idemque beatum est, nullo modo mouetur aut mutatur aut <note type="chapter">9 </note> <lb/>
            amittit aliquid, cum hoc ab eo defluit, unde anima fit. non <lb/>
            est enim corpus, ut tamquam exhalando minuatur. 
</p>
          
</div>