<div xmlns="http://www.tei-c.org/ns/1.0" type="textpart" subtype="chapter" n="18">
<p>Solet etiam quaeri, utrum caeli luminaria ista conspicua <lb/>
            corpora sola sint an habeant rectores quosdam spiritus suos,<lb n="5"/>
            et, si habent, utrum ab eis etiam uitaliter inspirentur, sicut <lb/>
            animantur carnes per animas animalium, an sola sine ulla <lb/>
            permixtione praesentia. quod licet non facile conprehendi possit, <lb/>
            arbitror tamen in processu tractandarum scripturarum oportuniora <lb/>
            loca posse occurrere, ubi nobis de hac re secundum sanctae<lb n="10"/>
            auctoritatis regulas etsi non ostendere certum aliquid, tamen <lb/>
            credere licebit. nunc autem seruata semper moderatione piae <lb/>
            grauitatis nihil credere de re obscura <choice><sic>tetaere</sic><corr>temere</corr></choice> debemus, ne <lb/>
            forte, quod postea ueritas patefecerit, quamuis libris sanctis <lb/>
            sine testamenti ueteris siue noui nullo modo esse possit aduersum, <lb n="15"/>
            tamen propter amorem nostri erroris oderimus. nunc <lb/>
            ad librum operis nostri iam tertium transeamus. 
</p>
        
</div>