<div xmlns="http://www.tei-c.org/ns/1.0" type="textpart" subtype="chapter" n="7">
<p>Illud sane de libro Sapientiae, ubi ait: sortitus sum <lb/>
            animam bonam et, cum essem magis bonus, ueni ad <lb/>
            corpus incoinquinatum, diligentiorem considerationem <lb/>
            flagitat. magis enim uidetur adtestari opinioni, qua non ex <lb/>
            una propagari, sed desuper animae uenire creduntur ad corpora. <lb n="20"/>
            uerum tamen quid est: sortitus sum animam bonam? <lb/>
            quasi aut in illo animarum fonte, si ullus est, aliae sint <lb/>
            animae bonae, aliae non bonae, quae sorte quadam exeunt, <lb/>
            quaenam cui homini tribuatur, aut alias deus ad horam conceptorum <lb/>
            uel nascentium faciat bonas, alias non bonas, quarum <lb n="25"/>
            quisque habeat sorte, quae acciderit. mirum, si hoc eos saltem <lb/>
            adiuuat, qui credunt animas alibi factas singillatim mitti a

<note type="footnote"> 4 Ps. 50, 12 6 Zacb. 12, 1 16 Sap. 8, 19. 20 </note>

<note type="footnote"> 1 creati] creatum <hi rend="italic">PRbd; cf. 250, 19</hi> S fincta <hi rend="italic">EPBS*</hi> figmenta 81 <lb/>
            6 etiam illud esse <hi rend="italic">bd</hi> 9 renouamur (m <hi rend="italic">retract. m</hi>. 2) <hi rend="italic">R</hi> 11 ila P1 <lb/>
            17 essem P1 18 inquoinquinatUm P 20 desuper (d <hi rend="italic">s. I. m</hi>. 2) <hi rend="italic">R</hi> <lb/>
            22 aut] ut P1 fontes (s <hi rend="italic">ras.) S</hi> si ullus] inllus <hi rend="italic">8</hi> animae <lb/>
            sint aliae <hi rend="italic">S</hi> 23 bone <hi rend="italic">(bis) S</hi> sortxe <hi rend="italic">P</hi> exeant <hi rend="italic">bd</hi> 24 aut <hi rend="italic">ex</hi> ad <lb/>
            <hi rend="italic">m. 1 E</hi> horam (h 8. <hi rend="italic">I. m</hi>. 1) <hi rend="italic">E</hi> oram <hi rend="italic">R</hi> 26 sortem P sortemque b <lb/>
            quae <hi rend="italic">om. b</hi> accederet <hi rend="italic">S</hi> saltim <hi rend="italic">PRS</hi> 27 adiubat <hi rend="italic">ElPR1</hi> <lb/>
            singilatim P1 </note> <lb/>
             
<pb n="304"/>
            deo singulis quibusque corporibus hominum, ac non illos potius, <lb/>
            qui pro meritis operum, quae ante corpus egerunt, in <lb/>
            corpora mitti animas dicunt. secundum quid enim aliae bonae, <lb/>
            aliae non bonae uenire ad corpora possunt putari nisi secundum <lb/>
            opera sua? neque enim secundum naturam, in qua fiunt<lb n="5"/>
            ab illo, qui omnes naturas bonas facit. sed absit, ut contradicamus <lb/>
            apostolo, qui dicit nondum natos nihil egisse boni <lb/>
            aut mali, unde confirmat non potuisse se ex operibus dici, <lb/>
            sed ex uocante: maior seruiet minori, cum de geminis <lb/>
            ageret adhuc in Rebeccae utero constitutis. sequestremus ergo . <lb n="10"/>
            paululum hoc de libro Sapientiae testimonium; neque enim <lb/>
            neglegendi sunt, seu errent seu uerum sapiant, qui hoc specialiter <lb/>
            et singulariter de anima illa dictum putant mediatoris <lb/>
            dei et hominum hominis Christi Iesu. quod, si necesse fuerit, <lb/>
            quale sit postea considerabimus, ut, si Christo conuenire non<lb n="15"/>
            potuerit, quaeramus, quemadmodum id accipere debeamus, ne <lb/>
            contra apostolicam fidem ueniamus putantes habere animas <lb/>
            aliqua merita operum suorum, priusquam incipiant in corporibus <lb/>
            uiuere. 
</p>
          
</div>