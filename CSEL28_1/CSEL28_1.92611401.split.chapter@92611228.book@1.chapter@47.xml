<div xmlns="http://www.tei-c.org/ns/1.0" type="textpart" subtype="chapter" n="47">

<p>Adueniens autem eorum qui euaserunt quidam <lb/>
            nuntiauit Abram transfluuiali - ipse autem habitabat <lb/>
            ad quercum Mambre â€” Amoris fratris Excol et fratris <lb n="5"/>
            Aunan qui erant coniurati Abram: obscurum hyperbaton. <lb/>
            ordo est enim: adueniens eorum qui euaserunt quidam Amoris <lb/>
            fratris Excol et fratris Aunan, qui erant coniurati, nuntiauit <lb/>
            Abram transfluuiali; ipse autem habitabat ad quercum. hoc <lb/>
            hyperbaton obscurius fit etiam per ellipsin; cum enim dictum <lb n="10"/>
            esset: quidam Amoris fratris Excol et fratris Aunan, non <lb/>
            dictum est, quid fratris, sed intellegitur "filius": sicut dicitur <lb/>
            Iacobus Alphei, quamuis non dicatur filius, nihil aliud intellegitur; <lb/>
            et multae sunt tales locutiones scripturarum, ubi filius <lb/>
            tacetur et intellegitur. <lb n="15"/>
            
</p>
          </div>