<div xmlns="http://www.tei-c.org/ns/1.0" type="textpart" subtype="chapter" n="8">
<p>Quia enim non omnia scripta sunt, quemadmodum post <lb/>
            illam primam rerum conditionem tempora cucurrerint seque <lb/>
            secutae sint administrationes creaturarum, quae primitus factae<lb n="5"/>
            sextoque die illo consummatae sunt, sed quantum satis iudicauit <lb/>
            spiritus, qui inerat scribenti ea, quae non solum ad <lb/>
            factarum rerum notitiam, sed etiam ad futurarum praefigurationem <lb/>
            ualerent, nescientes coniectamus. quid fieri potuerit, <lb/>
            quod ille non nesciens praetermisit, tantum id conantes<lb n="10"/>
            pro modulo nostro, quantum adiuuamur,' efficere, ne aliqua <lb/>
            absurditas uel repugnantia putetur esse in scripturis sanctis, <lb/>
            quae opinionem lectoris offendat et, dum existimat fieri non <lb/>
            potuisse, quae facta esse scriptura conmemorat, uel resiliat <lb/>
            a fide uel non accedat ad fidem. <lb n="15"/>
            
</p>
          
</div>