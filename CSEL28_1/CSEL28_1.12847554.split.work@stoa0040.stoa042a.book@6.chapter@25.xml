<div xmlns="http://www.tei-c.org/ns/1.0" type="textpart" subtype="chapter" n="25">
<p>Illud quippe ante peccatum et mortale secundum aliam <lb/>
            et inmortale secundum aliam causam dici poterat; id est <lb/>
            mortale, quia poterat mori, inmortale, quia poterat non mori. <lb/>
            aliud est enim non posse mori, sicut quasdam naturas inmortales <lb n="10"/>
            creauit deus; aliud est autem posse non mori, <lb/>
            secundum quem modum primus homo creatus est inmortalis, <lb/>
            quod ei praestabatur de ligno uitae, non de constitutione <lb/>
            naturae: a quo ligno separatus est, cum peccasset, ut posset <lb/>
            mori, qui nisi peccasset posset non mori. mortalis ergo erat conditione <lb n="15"/>
            corporis animalis, inmortalis autem beneficio conditoris. <lb/>
            si enim corpus animale, utique mortale, quia et mori poterat, <lb/>
            quamuis et inmortale ideo, quia et non mori poterat. neque <lb/>
            enim inmortale, quod mori omnino non possit. erit nisi spiritale, <lb/>
            quod nobis futurum in resurrectione promittitur. ac per hoc <lb n="20"/>
            illud animale et ob hoc mortale, quod propter iustitiam <lb/>
            spiritale fieret, et ob hoc omni modo inmortale factum est <lb/>
            propter peccatum non mortale, quod et antea erat, sed mortuum, <lb/>
            quod posset non fieri, si homo non peccasset. 
</p>
          
</div>