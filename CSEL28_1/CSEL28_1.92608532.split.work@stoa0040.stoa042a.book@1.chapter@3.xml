<div xmlns="http://www.tei-c.org/ns/1.0" type="textpart" subtype="chapter" n="3">
<p>Et quid est lux ipsa, quae facta est? utrum spiritale <lb/>
            quid an corporale? si enim spiritale, potest ipsa esse prima <lb/>
            creatura iam hoc dicto perfecta, quae primo caelum appellata <lb n="5"/>
            est, cum dictum est: in principio fecit deus caelum et <lb/>
            terram, ut, quod dixit deus: fiat lux. et facta est lux, <lb/>
            eam reuocante ad se creatore conuersio eius facta atque inluminata <lb/>
            intellegatur. 
</p>
          <p>Et cur ita dictum est: in principio fecit deus caelum <lb n="10"/>
            et terram, et non dictum est: in principio dixit deus: fiat <lb/>
            caelum et terra. et facta sunt caelum et terra, sicut de luce <lb/>
            narratur: dixit deus: fiat lux. et facta est lux? utrum <lb/>
            prius uniuersaliter nomine caeli et terrae conprehendendum <lb/>
            erat et commendandum, quod fecit deus, et deinde per partes <lb n="15"/>
            exequendum, quomodo fecit, cum per singula dicitur: dixit <lb/>
            deus, id est, quia per uerbum suum fecit, quidquid fecit? 
</p>
          
</div>