<div xmlns="http://www.tei-c.org/ns/1.0" type="textpart" subtype="chapter" n="10">
<p>Intellectuale autem illud excellentius, quod mentis est <lb/>
            proprium. nec mihi occurrit omnino ita pluribus modis dici <lb/>
            posse intellectum, sicut spiritum multis modis appellatura<lb n="10"/>
            esse conperimus; siue autem intellectuale dicamus siue intellegibile, <lb/>
            hoc idem significamus. quamquam nonnihil interesse <lb/>
            nonnulli uoluerint, ut intellegibilis sit res ipsa, quae solo <lb/>
            intellectu percipi potest. intellectualis autem mens, quae <lb/>
            intellegit; sed esse aliquam rem quae solo intellectu cerni<lb n="15"/>
            possit ac non etiam intellegat magna et difficilis quaestio est. <lb/>
            esse autem rem, quae intellectu percipiat et non etiam <lb/>
            intellectu percipi possit, non arbitror quemquam uel putare <lb/>
            uel dicere; mens <choice><sic>quippfe</sic><corr>quippe</corr></choice> non uidetur nisi mente. quia ergo <lb/>
            uideri potest, intellegibilis, quia et uidere, intellectualis est <lb n="20"/>
            secundum illam distinctionem. quapropter sequestrata illa <lb/>
            difficillima quaestione, <sic>utmm</sic> sit aliquid, quod tantum intellegatur <lb/>
            nec intellegat, nunc intellectuale et intellegibile sub <lb/>
            eadem significatione appellamus. 
</p>
          
</div>