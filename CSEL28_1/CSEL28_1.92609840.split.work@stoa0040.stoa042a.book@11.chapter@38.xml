<div xmlns="http://www.tei-c.org/ns/1.0" type="textpart" subtype="chapter" n="38">
<p>Dixit ergo et ad uirum eius: quia audisti uocem <lb/>
            mulieris tuae et edisti de ligno, de quo praeceperam <lb/>
            tibi de eo solo non edere, maledicta terra in operibus <lb/>
            tuis; in tristitiis edes illam omnes dies uitae <lb/>
            tuae. spinas et tribulos edet tibi, et edes fenum agri. <lb n="5"/>
            in sudore faciei tuae edes panem tuum, donec conuertaris <lb/>
            in terram, ex qua sumtus es, quia terra es, <lb/>
            et in terram ibis. hos esse in terra labores humani generis <lb/>
            quis ignorat? et quia non essent, si felicitas quae in paradiso <lb/>
            fuerat teneretur, non est utique dubitandum; ac per hoc <lb n="10"/>
            etiam proprie uerba haec primitus accipere ne pigeat. seruanda <lb/>
            . tamen est et expectanda significatio prophetiae, quam maxime <lb/>
            hic intuetur dei loquentis intentio. neque enim frustra et ipse <lb/>
            Adam miro quodam instinctu tunc uocauit nomen mulieris <lb/>
            suae "Uitam", subiciens etiam: quoniam ista est mater <lb n="15"/>
            omnium uiuentium. nam et haec non scriptoris narrantis <lb/>
            uel adfirmantis, sed ipsius primi hominis uerba intellegenda <lb/>
            sunt, ut diceret: quoniam haec est mater omnium <lb/>
            uiuentium, tamquam nominis a se inpositi causam inferens, <lb/>
            cur eam uocauerit "Uitam". <lb n="20"/>
            
</p>
          
</div>