<div xmlns="http://www.tei-c.org/ns/1.0" type="textpart" subtype="chapter" n="21">
<p>Quomodo autem inmortalis factus sit homo et acceperit <lb/>
            ad escam cum aliis animalibus herbam pabuli ferentem semen <lb/>
            et lignum fructiferum et herbam uiridem, difficile est dicere. <lb/>
            si enim peccato mortalis effectus est, utique ante peccatum <lb/>
            non indigebat talibus cibis. neque enim posset corpus illud<lb n="5"/>
            fame corrumpi. nam illud, quod dictum est: crescite et <lb/>
            multiplicamini et inplete terram, quamquam nisi per <lb/>
            concubitum maris et feminae fieri non posse uideatur — unde <lb/>
            hinc quoque mortalium corporum existit indicium — potest <lb/>
            tamen dici alium modum esse potuisse in corporibus inmortalibus,<lb n="10"/>
            ut solo pietatis adfectu nulla <choice><sic>comiptionis</sic><corr>corruptionis</corr></choice> concupiscentia <lb/>
            filii nascerentur, nec mortuis parentibus successuri <lb/>
            nec ipsi morituri, donec terra inmortalibus hominibus inpleretur, <lb/>
            ac sic instituto iusto et sancto populo, qualem post <lb/>
            resurrectionem futurum credimus, nascendi etiam modus fieret:<lb n="15"/>
            potest quidem dici et, quomodo dicatur, alia consideratio est; <lb/>
            sed non etiam hoc quisquam dicere audebit ciborum indigentiam, <lb/>
            quibus reficiantur, nisi mortalibus corporibus esse posse. 
</p>
          
</div>