<div xmlns="http://www.tei-c.org/ns/1.0" type="textpart" subtype="chapter" n="17">
<p>Merito sane quaeritur, utrum hoc praeceptum uiro <lb/>
            tantum dederit deus an etiam feminae. sed nondum narratum <lb/>
            est, quemadmodum facta est femina. an forte iam erat facta, <lb/>
            sed hoc quemadmodum gestum sit quod prius erat gestum <lb/>
            postea recapitulando narratum est? uerba enim scripturae sic <lb n="5"/>
            se habent: et praecepit dominus deus Adae dicens; <lb/>
            non dixit "praecepit eis". deinde sequitur: ab omni ligno <lb/>
            quod est in paradiso escae edes; non <sic>dirit</sic> "edetis". <lb/>
            deinde adiungit: de ligno autem cognoscendi bonum <lb/>
            et malum non manducabitis de illo. iam hic tamquam <lb n="10"/>
            ad ambos pluraliter loquitur et pluraliter praeceptum terminat <lb/>
            dicens: qua die autem ederitis ab eo, morte moriemini. <lb/>
            an sciens, quod ei facturus erat mulierem, ita praecepit ordinatissime, <lb/>
            ut per uirum praeceptum domini ad feminam perueniret? <lb/>
            quam disciplinam in ecclesia seruat apostolus dicens: <lb n="15"/>
            si quid autem discere uolunt, domi uiros suos interrogent. <lb/>
            </p>
          
</div>