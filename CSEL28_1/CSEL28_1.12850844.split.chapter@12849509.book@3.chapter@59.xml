<div xmlns="http://www.tei-c.org/ns/1.0" type="textpart" subtype="chapter" n="59">

<p>Homo, homo si maledixerit deum suum peccatum <lb/>
            accipiet. ecce ubi satis adparet locutionis esse, cum <lb/>
            dicitur: homo, homo, tamquam dicat "homo ille aut ille". <lb n="5"/>
            hoc est quicumque homo, non, sicut quidam putauerunt: <lb/>
            homo, homo ita dici, tamquam laudabiliter nuncupetur, ac <lb/>
            si diceretur: homo, sed homo; id est: non qualiscumque <lb/>
            uelut similis pecori, sed qui uere sit homo. quem sensum <lb/>
            non esse uerum, sed locutionis hoc esse scripturarum aperte <lb n="10"/>
            hic ostenditur, cum in eo dicitur, qui culpatur, non qui <lb/>
            laudatur. 
</p>
          </div>