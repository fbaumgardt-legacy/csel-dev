<div xmlns="http://www.tei-c.org/ns/1.0" type="textpart" subtype="chapter" n="11">

<p>Et facti sunt inter medium castrorum, hi hinc <lb/>
            et hi hinc. duo notanda sunt in hac locutione: unum, quod <lb/>
            cum hostes qui uincebantur in medio essent, tamquam de <lb n="20"/>
            his dictum est, quod hi essent hinc et hi hinc, cum potius <lb/>
            ita Israhelitae fuerint, qui eos in medio posuerant percutiendos; <lb/>
            alterum, quod inter medium castrorum eos factos esse <lb/>
            dicit scriptura castra appellans etiam productas acies in proelio <lb/>
            constitutas, cum castra non soleant appellari, nisi ubi <lb n="25"/>
            exercitus ad manendum consistit; nisi forte ideo castra appellata <lb/>
            sunt, quia cum omnibus suis ibant. 
</p>
          </div>