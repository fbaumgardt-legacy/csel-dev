<div xmlns="http://www.tei-c.org/ns/1.0" type="textpart" subtype="chapter" n="2">
<p>Secundum hanc fidem quae possint in hoc libro quaeri <lb/>
            et disputari considerandum est. in principio fecit deus <lb/>
            caelum et terram. quattuor modi a quibusdam scripturarum <lb/>
            tractatoribus traduntur legis exponendae, quorum uocabula <lb/>
            enuntiari graece possunt, latine autem definiri et explicari: <lb n="10"/>
            secundum historiam, secundum allegoriam, secundum analogiam, <lb/>
            secundum aetiologiam. historia est,' cum siue diuinitus siue <lb/>
            humanitus res gesta commemoratur; allegoria, cum figurate <lb/>
            dicta intelleguntur; analogia, cum ueteris et noui testamentorum <lb/>
            congruentia demonstratur; aetiologia, cum causae <lb n="15"/>
            dictorum factorumque redduntur. 
</p>
          
</div>