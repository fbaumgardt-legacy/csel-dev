<div xmlns="http://www.tei-c.org/ns/1.0" type="textpart" subtype="chapter" n="3">
<p>Iam uero ignem ad superna emicantem etiam ipsius <lb/>
            naturam aeris uelle transcendere quis non sentiat? quandoquidem <lb/>
            si ardentem faculam capite deorsum quisque teneat, <lb/>
            nihilominus flammae crinis ad superiora contendit. sed quoniam <lb/>
            circumfusi ac superfusi aeris praepollenti constipatione subinde<lb n="10"/>
            ignis extinguitur et in eius qualitatem per abundantiam <lb/>
            superatus subinde commutatur ac uertitur, ad uniuersam eius <lb/>
            altitudinem transiliendam non potest perdurare. itaque super <lb/>
            aerem purus ignis esse dicitur caelum, unde etiam sidera <lb/>
            atque luminaria facta coniectant illius uidelicet igneae lucis<lb n="15"/>
            in eas formas, quas in caelo cernimus, conglobata dispositaque <lb/>
            natura; ac per hoc, sicut terrarum ponderibus et aer et <lb/>
            aqua cedit, ut ad terram perueniant, sic aquarum ponderi <lb/>
            et ipse aer cedit, ut uel ad terram uel ad aquam perueniat. <lb/>
            unde intellegi uolunt hoc modo necesse fuisse, ut aer quoque,<lb n="20"/>
            si quis eius particulam in spatiis illis sublimibus caeli posset <lb/>
            dimittere, pondere suo caderet, donec ad aeria subter spatia <lb/>
            perueniret. quapropter conligunt multo minus esse posse aquis <lb/>
            supra illud igneum caelum aliquid loci, cum illic aer multo <lb/>
            aquis leuior manere non possit. <lb n="25"/>
            
</p>
          
</div>