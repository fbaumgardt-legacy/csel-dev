<div xmlns="http://www.tei-c.org/ns/1.0" type="textpart" subtype="chapter" n="13">
<p>Deinde — si non est contemnendum, quod medici non <lb/>
            tantum dicunt, uerum etiam probare se adfirmant — quamuis <lb/>
            omnis caro terrenam soliditatem in promtu gerat, habet tamen <lb/>
            in se et aeris aliquid, quod et pulmonibus continetur et a<lb n="10"/>
            corde per uenas, quas arterias uocant, diffunditur; et ignis <lb/>
            non solum feruidam qualitatem, cuius sedes in iecore est, <lb/>
            uerum etiam luculentam, quam uelut eliquari ac subuolare <lb/>
            ostendunt in excelsum cerebri locum, tamquam in caelum corporis <lb/>
            nostri. unde et radii emicant oculorum et de cuius<lb n="15"/>
            medio uelut centro quodam non solum ad oculos, sed etiam <lb/>
            ad sensus ceteros tenues fistulae deducuntur, ad aures uidelicet, <lb/>
            ad nares, ad palatum, propter audiendum, olfaciendum <lb/>
            atque gustandum; ipsumque tangendi sensum, qui per totum <lb/>
            corpus est, ab eodem cerebro dirigi per medullam ceruicis <lb n="20"/>
            et eam, quae continetur ossibus, quibus dorsi spina conseritur, <lb/>
            ut inde se tenuissimi quidam riuuli, qui tangendi sensum <lb/>
            faciunt, per cuncta membra diffundant. 
</p>
          
</div>