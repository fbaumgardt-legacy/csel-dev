<div xmlns="http://www.tei-c.org/ns/1.0" type="textpart" subtype="chapter" n="5">
<p>Aut si ad hoc adiutorium gignendi filios non est facta <lb/>
            mulier uiro, ad quod ergo adiutorium facta est? si, quae <lb/>
            simul operaretur terram, nondum erat labor, ut adiumento <lb n="10"/>
            indigeret, et, si opus esset. melius adiutorium masculus <lb/>
            fieret . hoc et de solacio dici potest, si solitudinis fortasse <lb/>
            taedebat. quanto enim congruentius ad conuiuendum et conloquendum <lb/>
            duo amici pariter quam uir et mulier habitarent? <lb/>
            quodsi oportebat alium iubendo, alium obsequendo pariter <lb n="15"/>
            uiuere, ne contrariae uoluntates pacem cohabitantium perturbarent, <lb/>
            nec ad hoc retinendum ordo defuisset, quo prior <lb/>
            unus, alter posterior, maxime si posterior ex priore crearetur, <lb/>
            sicut femina creata est. an aliquis dixerit de costa hominis <lb/>
            deum feminam tantum, non etiam masculum, si hoc uellet, <lb n="20"/>
            facere potuisse? quapropter non inuenio, ad quod adiutorium <lb/>
            facta sit mulier uiro, si pariendi causa subtrahitur. 
</p>
          
</div>