<div xmlns="http://www.tei-c.org/ns/1.0" type="textpart" subtype="chapter" n="19">
<p>Est aliud, quod de hac re magis proprie meliusque <lb/>
            possit, quantum existimo, intellegi, sed aliquanto difficilius <lb/>
            explicari, ut non creaturae, sed etiam sibi requies dei septimo <lb/>
            die mane habuerit sine uespera, id est initium sine termino. <lb/>
            si enim ita diceretur: requieuit deus in die septimo, nec<lb n="15"/>
            adderetur: ab omnibus operibus suis, quae fecit, frustra huius <lb/>
            quietis initium quaereremus. non enim incipit deus requiescere, <lb/>
            cuius requies sine initio, sine termino sempiterna est. sed <lb/>
            quoniam ab omnibus operibus suis, quae fecit, eis non egendo <lb/>
            requieuit, intellegitur requies quidem dei nec coepta nec <lb n="20"/>
            terminata; requies autem eius ab omnibus operibus suis. <lb/>
            quae fecit, ex eo coepta est, ex quo illa perfecit. neque enim <lb/>
            operibus suis non egendo requieuisset, priusquam essent, <lb/>
            quibus nec perfectis eguisset; et quia eis omnino numquam . <lb/>
            eguit nec ista beatitudo, qua non eis eget, tamquam pro-<lb n="25"/>
            <sic>Sciendo</sic> perficietur, ideo septimo diei nulla uespera accessit. 
</p>
          
</div>