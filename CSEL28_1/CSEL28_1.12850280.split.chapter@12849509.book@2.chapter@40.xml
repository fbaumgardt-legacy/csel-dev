<div xmlns="http://www.tei-c.org/ns/1.0" type="textpart" subtype="chapter" n="40">

<p>Et eructuabit flumen ranas; et ascendentes <lb/>
            intrabunt in domos tuas et in promptuaria cubiculorum <lb/>
            tuorum et super lectos tuos et in domos seruorum<lb n="10"/>
            tuorum et populi tui et in consparsis tuis et <lb/>
            in clibanis tuis; et super te et super populum tuum <lb/>
            et super seruos tuos ascendent ranae. notandum quod <lb/>
            "in domos" et cetera cum dixisset accusatiuum casum tenuit <lb/>
            "et super lectos" et cetera ubi dixit super similiter accusatiuum<lb n="15"/>
            seruauit, in consparsis autem et in clibanis ad <lb/>
            ablatiuum se transtulit; nam et graecus mutauit praepositionem, <lb/>
            quam non mutat latinus. ille enim habet: <sic>lie</sic>; <sic>tooc</sic> <sic>oTxou</sic>; in <lb/>
            domos, in consparsis autem <sic>iv</sic> <sic>zoU</sic> <sic>cpopdjiaoiv</sic>: ubi mirum, <lb/>
            si non etiam sensus est, non locutio, ut in <sic>conspareionibus</sic> <lb n="20"/>
            et in clibanis exortas ranas forsitan uelit intellegi non extrinsecus <lb/>
            ascendisse uel inruisse et, quia eas fluuium eructaturum <lb/>
            praedicit, inde inplere omnia. 
</p>
          </div>