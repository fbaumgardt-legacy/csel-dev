<div xmlns="http://www.tei-c.org/ns/1.0" type="textpart" subtype="chapter" n="48">

<p>Et segregabitis uosmet ipsos inter medium <lb/>
            pecorum mundorum et inter medium pecorum <lb/>
            inmundorum et inter medium uolucrum mundarum <lb/>
            et inmundarum. segregabitis uosmet ipsos, dixit, inter medium <lb/>
            mundorum et inmundorum, quoniam segregantur munda <lb n="5"/>
            ab inmundis uel a mundis inmunda; noua est omnino locutio. <lb/>
            aliud est enim "segregabis inter medium pecorum mundorum <lb/>
            et inter medium pecorum inmundorum", sicut saepissime loqui <lb/>
            solet, aliud est, quod modo ait: segregabitis uosmet <lb/>
            ipsos, tamquam illa ab alterutris segregantes se ipsos segregent <lb n="10"/>
            ab utrisque tamquam iudicando inter utraque. 
</p>
          </div>