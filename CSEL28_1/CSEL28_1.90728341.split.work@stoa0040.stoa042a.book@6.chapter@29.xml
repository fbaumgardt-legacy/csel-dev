<div xmlns="http://www.tei-c.org/ns/1.0" type="textpart" subtype="chapter" n="29">
<p>Sequitur enim quaestio de anima ualde difficilis, in qua<lb n="10"/>
            multi laborauerunt nobisque, ubi laboremus, reliquerunt. siue <lb/>
            enim quia non omnium omnia legere potui, qui de hac re <lb/>
            secundum scripturarum nostrarum ueritatem ad aliquid liquidum <lb/>
            minimeque dubium peruenire potuerunt, siue quia tanta <lb/>
            quaestio est, ut etiam qui eam ueraciter soluunt non facile<lb n="15"/>
            intellegantur a talibus, qualis ipse sum, fateor neminem mihi <lb/>
            adhuc persuasisse, quod sic habeam de anima, ut nihil amplius <lb/>
            quaerendum putem. utrum autem nunc certum aliquid inuenturus <lb/>
            sim et definiturus, ignoro. quod autem potuero, si <lb/>
            conatum meum dominus adiuuerit, sequenti uolumine explicare<lb n="20"/>
            curabo. 
</p>
        
</div>