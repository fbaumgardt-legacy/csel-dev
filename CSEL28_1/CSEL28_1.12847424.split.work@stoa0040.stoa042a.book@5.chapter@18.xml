<div xmlns="http://www.tei-c.org/ns/1.0" type="textpart" subtype="chapter" n="18">
<p>Huius uniuersae dei creaturae multa non nouimus, <lb/>
            siue quae in caelis sunt altius, quam ut noster sensus ea <lb/>
            possit adtingere, siue quae in regionibus terrarum fortassis <lb/>
            inhabitabilibus siue quae deorsum latent uel in profundo <lb/>
            abyssi uel in occultis sinibus terrae. haec igitur antequam <lb n="5"/>
            fierent, utique non erant. quomodo ergo deo nota erant, quae <lb/>
            non erant? et rursus quomodo ea faceret, quae sibi nota non <lb/>
            erant? non enim quidquam fecit ignorans. nota ergo fecit, <lb/>
            non facta cognouit. proinde, antequam fierent, et erant et <lb/>
            non erant: erant in dei scientia, non erant in sua natura. ac <lb n="10"/>
            per hoc factus est dies ille, cui utroque modo innotescerent, <lb/>
            et in deo et in se ipsis, illa uelut matutina siue diurna <lb/>
            cognitione, hac uero uelut uespertina. ipsi autem deo non <lb/>
            audeo dicere alio modo innotuisse, cum ea fecisset, quam <lb/>
            illo. quo ea nouerat ut faceret, apud quem non est commutatio <lb n="15"/>
            nec momenti obumbratio. 
</p>
          
</div>