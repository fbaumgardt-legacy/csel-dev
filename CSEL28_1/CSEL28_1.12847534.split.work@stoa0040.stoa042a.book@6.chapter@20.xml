<div xmlns="http://www.tei-c.org/ns/1.0" type="textpart" subtype="chapter" n="20">
<p>Hic occurrit alia quaestio, quomodo renouemur, si non <lb/>
            ad hoc per Christum reuocamur, quod in Adam prius eramus. <lb/>
            quamquam enim multa non in pristinum, sed in melius <lb/>
            renouentur, ab inferiore tamen statu, quam quo erant antea, <lb/>
            renouantur. unde . ergo ille filius mortuus erat et reuixit,<lb n="5"/>
            perierat et inuentus est, unde illi profertur stola prima, si <lb/>
            non inmortalitatem recipit, quam perdidit Adam? quomodo <lb/>
            autem perdidit inmortalitatem, si corpus habuit animale? <lb/>
            neque enim animale corpus, sed spiritale erit, cum corruptibile <lb/>
            hoc induerit incorruptionem, et mortale hoc induerit inmortalitatem.<lb n="10"/>
            nonnulli his angustiis coartati, ut et illa <lb/>
            constet sententia, qua exemplum de animali corpore hinc <lb/>
            datum est, ut diceretur: factus est primus homo Adam <lb/>
            in animam uiuentem, [nouissimus Adam in spiritum <lb/>
            uiuificantem], et ista renouatio receptioque inmortalitatis<lb n="15"/>
            non absurde dicatur in pristinum futura, in <lb/>
            illud scilicet, quod Adam perdidit, putauerunt prius quidem <lb/>
            hominem fuisse corporis animalis, sed, dum in paradiso <lb/>
            constitutus est, eum fuisse mutatum, <choice><sic>aicut</sic><corr>sicut</corr></choice> nos quoque <lb/>
            resurrectione mutabimur. hoc quidem liber Geneseos non<lb n="20"/>
            commemorat; sed ut possint utraque testimonia scripturarum <lb/>
            inter se consentire, siue illud, quod de animali corpore <lb/>
            dictum est, siue illa, quae de renouatione nostra plurima <lb/>
            in sanctis litteris reperiuntur, hoc tamquam necessario consequi <lb/>
            crediderunt. <lb n="25"/>
            
</p>
          
</div>