<div xmlns="http://www.tei-c.org/ns/1.0" type="textpart" subtype="chapter" n="15">
<p>Quapropter non est quidem humanae animae natura <lb/>
            nec de terra nec de aqua nec de aere nec de igne quolibet; <lb n="15"/>
            sed tamen crassioris corporis sui materiam, hoc est humidam <lb/>
            quandam terram, quae in carnis uersa est qualitatem, per <lb/>
            subtiliorem naturam corporis administrat, id est per lucem <lb/>
            et aerem. nullus enim sine his duobus uel sensus in corpore <lb/>
            est uel ab anima spontaneus corporis motus. sicut autem <lb n="20"/>
            prius esse debet nosse quam facere, ita sentire prius est <lb/>
            quam mouere. anima ergo quoniam res est incorporea corpus, <lb/>
            quod incorporeo uicinum est, sicuti est ignis uel potius lux <lb/>
            et aer, primitus agit et per haec cetera quae crassiora sunt <lb/>
            corporis, sicuti humor et terra — unde carnis corpulentia <lb n="25"/>
            solidatur — quae magis sunt ad patiendum subdita quam <lb/>
            praedita ad faciendum. 
</p>
          
</div>