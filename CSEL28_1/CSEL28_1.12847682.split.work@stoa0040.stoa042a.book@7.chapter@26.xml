<div xmlns="http://www.tei-c.org/ns/1.0" type="textpart" subtype="chapter" n="26">
<p>Quae si ita sunt, fatebimur etiam non in eo rerum<lb n="5"/>
            genere animam primitus creatam, ut esset praescia futuri <lb/>
            operis sui uel iusti uel iniqui. nimis quippe incredibile est <lb/>
            eam potuisse propria uoluntate inclinari ad corporis uitam, <lb/>
            si se ita in quibusdam peccaturam esse praesciret, ut iuste <lb/>
            subplicio perpetuo puniretur. iuste sane creator laudatur in<lb n="10"/>
            omnibus, qui fecit omnia bona ualde. neque enim ex his <lb/>
            tantum laudandus est, quibus praescientiam dedit, cum recte <lb/>
            laudetur etiam, quia pecora creauit, quibus est natura <lb/>
            humana praestantior etiam in ipsis peccantibus. natura quippe <lb/>
            hominis ex deo est, non iniquitas, qua se ipse inuoluit male<lb n="15"/>
            utendo libero arbitrio: quod tamen si non haberet, in natura <lb/>
            rerum minus excelleret. cogitandus est quippe homo iuste <lb/>
            uiuens etiam non praescius futurorum et ibi uidendum est, <lb/>
            excellentia uoluntatis bonae quam non inpediatur ad recte <lb/>
            uiuendum et deo placendum, quod ignarus futuri uiuit ex <lb n="20"/>
            fide. huiusmodi ergo creaturam quisquis esse nollet in rebus, <lb/>
            contradicit dei bonitati; quisquis autem poenas eam non uult <lb/>
            luere pro peccatis, inimicus est aequitati. 
</p>
          
</div>