<div xmlns="http://www.tei-c.org/ns/1.0" type="textpart" subtype="chapter" n="26">
<p>Quae cum ita sint, cum deus omnipotens et omnitenens, <lb/>
            incommutabili aeternitate, ueritate, uoluntate semper idem, <lb/>
            non per tempus nec per locum motus mouet per tempus <lb n="5"/>
            creaturam spiritalem, mouet etiam per tempus et locum creaturam <lb/>
            corporalem, ut eo motu naturas, quas intrinsecus substituit, <lb/>
            etiam extrinsecus <choice><sic>adminiatret</sic><corr>administret</corr></choice> et per uoluntates sibi <lb/>
            subditas, quas per tempus et per corpora sibi atque illis <lb/>
            uoluntatibus subdita, quae per tempus et locum mouet, eo <lb n="10"/>
            tempore ac loco, cuius ratio in ipso deo uita est sine tempore <lb/>
            ac loco: cum ergo tale aliquid deus agit, non debemus opinari <lb/>
            eius substantiam, qua deus est, temporibus locisque mutabilem <lb/>
            aut per tempora et loca mobilem, sed in opere diuinae prouidentiae <lb/>
            ista cognoscere non in illo opere, quo naturas creat, <lb n="15"/>
            sed in illo, quo intrinsecus creatas etiam extrinsecus administrat, <lb/>
            cum sit ipse nullo locorum uel interuallo uel spatio <lb/>
            incommutabili excellentique potentia et interior omni re, quia <lb/>
            in ipso sunt omnia, et exterior omni re, quia ipse est super <lb/>
            omnia. item nullo temporum uel interuallo uel spatio incommutabili <lb n="20"/>
            aeternitate et antiquior est omnibus, quia ipse est <lb/>
            ante omnia, et nouior omnibus, quia idem ipse post omnia. 
</p>
          
</div>