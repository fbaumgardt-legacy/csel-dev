<div xmlns="http://www.tei-c.org/ns/1.0" type="textpart" subtype="chapter" n="2">
<p>FEL. dixit: Et sanctitas tua mihi probet, quod in euangelio <lb/>
            scriptum est Christo dicente: uado ad patrem; et<lb n="10"/>
            mitto uobis spiritum sanctum paracletum, qui uos <lb/>
            inducat in omnem ueritatem. hoc tu mihi extra scripturam <lb/>
            istam proba esse scripturam spiritus sancti, quod Christus <lb/>
            promisit, ubi omnis ueritas inueniatur; et si inuenero ueritatem <lb/>
            in aliis codicibus, qui ad Manichaeum non pertinent, et Christus<lb n="15"/>
            illos tradidit — sic enim dictum est a Christo, quia <lb/>
            spiritus sanctus paracletus ipse in omnem ueritatem inducet — <lb/>
            secundum Christi sermonem ego scripturam Manichaei recuso. 
</p>
          <p>AUG. dixit: Quoniam ergo tu probare non potuisti, quomodo <lb/>
            sit Manichaeus apostolus Christi, et exigis, ut ego <lb n="20"/>
            probem, quomodo miserit spiritum sanctum paracletum, quem <lb/>
            promisit, ut tunc respuas scripturas Manichaei, si inueneris <lb/>
            inpletam promissionem Christi praeter scripturas Manichaei, <lb/>
            quamuis prior ad interrogata mea respondere debueris, tamen <lb/>
            ecce ego prior respondeo et ostendo tibi, quando missus sit <lb n="25"/>
            spiritus sanctus, quem Christus promisit. et accedit ad euangelium <lb/>
            et actus apostolorum. 
</p>
          
</div>