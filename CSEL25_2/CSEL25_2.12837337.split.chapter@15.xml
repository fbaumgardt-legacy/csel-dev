<div xmlns="http://www.tei-c.org/ns/1.0" type="textpart" subtype="chapter" n="15">
<p>Sed, ut quod dicimus intellegatur et nimium tardis <lb/>
            satis fiat, uel etiam pertinaces et apertissime ueritati repugnantes <lb/>
            cogantur quod uerum est confiteri, interrogentur, <lb/>
            utrum corpori simiae possit nocere corruptio. quod si potest, <lb/>
            ut foedius fiat, quid minuit nisi pulchritudinis bonum ? unde <lb n="5"/>
            tamdiu aliquid remanebit, quamdiu corporis natura subsistit <lb/>
            proinde si consumpto bono natura consumitur, bona est ergo <lb/>
            natura. sic et tardum dicimus ueloci contrarium; sed tamen . <lb/>
            qui se omnino non monet, nec tardus dici potest. sic acutae. <lb/>
            uoci contrariam uocem dicimus grauem uel canorae asperam; <lb n="10"/>
            sed si omnem speciem uocis penitus adimas, silentium est, <lb/>
            ubi uox nulla est: quod tamen silentium eo ipso, quod uox <lb/>
            nulla est. tamquam contrarium uoci solet obponi. sic et lucida <lb/>
            et obscura tamquam duo contraria dicuntur; habent tamen <lb/>
            et obscura aliquid lucis, quod si penitus careant, ita sunt <lb n="15"/>
            tenebrae lucis absentia sicut silentium uocis absentia. 
</p>
          
</div>