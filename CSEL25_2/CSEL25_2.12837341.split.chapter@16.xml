<div xmlns="http://www.tei-c.org/ns/1.0" type="textpart" subtype="chapter" n="16">
<p>Quae tamen etiam priuationes rerum sic in uniuersitate <lb/>
            naturae ordinantur, ut sapienter considerantibus non indecenter <lb/>
            uices suas habeant. nam et deus certa loca et tempora non <lb/>
            inluminando tenebras fecit tam decenter quam dies. si enim <lb n="20"/>
            nos continendo uocem decenter interponimus in loquendo <lb/>
            silentium: quanto magis ille quarundam rerum priuationes <lb/>
            decenter facit sicut rerum omnium perfectus artifex ? unde <lb/>
            et in hymno trium puerorum etiam lux et tenebrae laudant <lb/>
            deum, id est eius laudem bene considerantium cordibus <lb n="25"/>
            pariunt. 
</p>
          
</div>