<div xmlns="http://www.tei-c.org/ns/1.0" type="textpart" subtype="chapter" n="45">
<p>Per electos autem suos purgari dicunt eandem ipsam <lb/>
            commixtam partem ac naturam dei manducando scilicet et <lb/>
            bibendo, quia eam in alimentis omnibus dicunt ligatam teneri: . <lb/>
            quae cum ab electis uelut sanctis in refectionem <choice><sic>corperia</sic><corr>corporis</corr></choice> <lb/>
            manducando et bibendo adsumuntur, per eorum sanctitatem<lb n="10"/>
            solui, signari et liberari. nec adtendunt miseri, quam non incongrue <lb/>
            de illis creditum sit, quod frustra negant. nisi eosdem <lb/>
            libros anathemauerint et Manichaei esse destiterint. si enim, <lb/>
            sicut dicunt, in omnibus seminibus est ligata pars dei et ab <lb/>
            electis manducando purgatur: quis non digne credat eos facere,<lb n="15"/>
            quod inter uirtutes caelorum et principes tenebrarum fieri in <lb/>
            Thesauro suo legunt, quandoquidem et carnes suas de gente <lb/>
            tenebrarum esse dicunt et in eis ligatam teneri uitalem illam <lb/>
            substantiam, partem dei, credere atque affirmare non dubitant? <lb/>
            quae utique si soluenda est et manducando purganda,<lb n="20"/>
            sicut eos fateri cogit funestus error ipsorum, quis non uideat, <lb/>
            quia non exhorreat, quanta turpitudo et quam nefaria <choice><sic>conbuquatur</sic><corr>consequatur</corr></choice> <lb/>
            ?. 
</p>
          
</div>