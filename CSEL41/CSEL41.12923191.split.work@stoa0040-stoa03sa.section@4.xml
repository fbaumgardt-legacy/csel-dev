<div xmlns="http://www.tei-c.org/ns/1.0" type="textpart" subtype="section" n="4">
<p><milestone unit="altchapter" n="2"/> Contra hoc dictum est iniusta quidem esse nunc ista, <lb n="5"/>
            non tamen mala, et ideo iniusta, quia contra leges, quibus <lb/>
            prohibentur, fiunt, ideo autem non mala, quia, si mala essent, <lb/>
            numquam deo utique placuissent; porro si numquam placuissent, <lb/>
            numquam facta essent illo non sinente, qui omnia potest <lb/>
            et qui talia non contemneret, quando tam magna sunt, ut <lb n="10"/>
            contra ipsam religionem, qua deus colitur, fierent, si male <lb/>
            fierent. hic ego, si propterea, inquam, mala non sunt, quia <lb/>
            deo placere hinc probantur, quod ea fieri sinit omnipotens, <lb/>
            quomodo erit bonum, quod fieri prohibentur et euertuntur? <lb/>
            si autem hoc bonum non est, quod euertuntur, quae deo placent, <lb n="15"/>
            hoc fieri non sineret omnipotens, quia et hoc contra <lb/>
            religionem fit, qua colitur deus, si ea, quae deo placent, ab <lb/>
            hominibus euertuntur. si autem hoc, cum male fiat, permittit <lb/>
            omnipotens, non ideo putanda sunt illa bona, quod ea fieri <lb/>
            permisit omnipotens. <lb n="20"/>
            
</p>
          
</div>