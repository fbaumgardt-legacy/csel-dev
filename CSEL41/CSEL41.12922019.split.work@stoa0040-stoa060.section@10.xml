<div xmlns="http://www.tei-c.org/ns/1.0" type="textpart" subtype="section" n="10">
<p>Nam ne illo quidem debent continentium meritis se <lb n="15"/>
            conferre coniugia, quod ex eis uirgines procreantur; hoc enim <lb/>
            non coniugii bonum est, sed naturae, quae sic diuinitus <lb/>
            instituta est, ut ex quolibet humano utriusque sexus concubitu, <lb/>
            siue ordinato et honesto siue turpi et inlicito, nulla <lb/>
            femina nisi uirgo nascatur. nulla tamen sacra uirgo nascitur; <lb n="20"/>
            ita fit, ut uirgo nascatur etiam de stupro, sacra autem uirgo <lb/>
            nec de coniugio. 
</p>
          
</div>