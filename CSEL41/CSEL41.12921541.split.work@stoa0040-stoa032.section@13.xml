<div xmlns="http://www.tei-c.org/ns/1.0" type="textpart" subtype="section" n="13">
<p><milestone unit="altchapter" n="12"/> Itaque iam et masculi et feminae et omnis aetas <lb/>
            et omnis huius saeculi dignitas ad spem uitae aeternae commota <lb/>
            est. alii neglectis temporalibus bonis conuolant ad diuina; <lb n="5"/>
            alii cedunt eorum uirtutibus, qui haec faciunt, et laudant, <lb/>
            quod imitari non audent; pauci autem adhuc murmurant <lb/>
            et inani liuore torquentur, aut qui sua quaerunt in ecclesia, <lb/>
            quamuis uideantur catholici, aut ex ipso Christi nomine <lb/>
            gloriam quaerentes haeretici aut peccatum inpietatis suae <lb n="10"/>
            defendere cupientes iudaei aut curiositatem uanae licentiae <lb/>
            perdere timentes pagani. sed ecclesia catholica per totum <lb/>
            orbem longe lateque diffusa inpetus eorum prioribus temporibus <lb/>
            frangens magis magisque roborata est non resistendo, <lb/>
            sed perferendo. nunc uero insidiosas eorum quaestiones fide <lb n="15"/>
            inridet, diligentia discutit, intellegentia dissoluit; criminatores <lb/>
            palearum suarum non curat, quia tempus messis et tempus <lb/>
            arearum et tempus horreorum caute diligenterque distinguit; <lb/>
            criminatores autem frumenti sui aut errantes corrigit aut inuidentes <lb/>
            inter spinas et zizania conputat. <lb n="20"/>
            
</p>
          
</div>