<div xmlns="http://www.tei-c.org/ns/1.0" type="textpart" subtype="section" n="5">
<p><milestone unit="altchapter" n="6"/> Quod autem tibi durum uidetur, ut post adulterium <lb n="10"/>
            reconcilietur coniugi coniux, si fides adsit, non erit durum. <lb/>
            cur enim adhuc deputamus adulteros, quos uel baptismate <lb/>
            ablutos uel paenitentia credimus esse sanatos? haec crimina <lb/>
            in uetere dei lege nullis sacrificiis mundabantur, quae noui <lb/>
            testamenti sanguine sine dubitatione mundantur; et ideo tunc <lb n="15"/>
            omni modo prohibitum est ab alio contaminatam uiro recipere <lb/>
            <choice n="0.00"><sic n="1">uiorem</sic><corr n="825">uxorem</corr></choice>, quamuis Dauid Saulis filiam, quam pater eiusdem <lb/>
            mulieris ab eo separatam dederat alteri, tamquam noui <lb/>
            testamenti praefigurator sine cunctatione receperit. nunc autem <lb/>
            posteaquam <choice><sic>ChristuB</sic><corr>Christus</corr></choice> ait adulterae: nec ego te damnabo; <lb n="20"/>
            uade, deinceps iam noli peccare, quis non intellegat <lb/>
            debere ignoscere maritum, quod uidet ignouisse dominum amborum <lb/>
            nec se iam debere adulteram dicere, cuius paenitentis <lb/>
            crimen diuina credit miseratione deletum? 
</p>
          
</div>