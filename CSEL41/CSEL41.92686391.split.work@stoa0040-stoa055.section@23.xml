<div xmlns="http://www.tei-c.org/ns/1.0" type="textpart" subtype="section" n="23">
<p><milestone unit="altchapter" n="20"/> Hic exoritur altera quaestio. fortasse enim dicat: <lb/>
            quid ergo? ceteri apostoli et fratres domini et Cephas, quia <lb/>
            non operabantur, peccabant? aut adferebant inpedimentum <lb/>
            euangelio, quia dixit beatus Paulus ideo se non usum hac <lb/>
            potestate, ne quod inpedimentum daret euangelio Christi? si <lb n="5"/>
            enim peccauerunt, quia non operati sunt, non ergo acceperant <lb/>
            potestatem non operandi, sed de euangelio uiuendi. si autem <lb/>
            acceperant hanc potestatem ordinante domino, ut qui euangelium <lb/>
            adnuntiarent, ex euangelio uiuerent, et dicente: dignus <lb/>
            est operarius cibo suo - qua potestate Paulus amplius <lb n="10"/>
            aliquid erogans uti noluit â€” non utique peccauerunt. si non <lb/>
            peccauerunt, nullum inpedimentum dederunt. neque enim <lb/>
            nullum peccatum est inpedire euangelium. quod si ita est, <lb/>
            et nobis, inquiunt, liberum est et uti et non uti hac potestate. <lb/>
            
</p>

</div>