<div xmlns="http://www.tei-c.org/ns/1.0" type="textpart" subtype="section" n="21">
<p>Quoniam ergo ab infideli fidelem discedere nec prohibet <lb/>
            nec iubet dominus, ideo ut non discedat apostolus dicit, non <lb/>
            dominus, habens utique spiritum sanctum, in quo dare posset <lb/>
            utile et fidele consilium. unde cum dixisset de muliere, cuius<lb n="10"/>
            uir mortuus fuerit: beatior autem erit, si sic permanserit, <lb/>
            secundum meum consilium, ne quis hoc consilium <lb/>
            tamquam humanum et non diuinum contemnendum putaret. <lb/>
            adiecit: puto autem, et ego spiritum dei habeo. proinde <lb/>
            intellegendum est etiam ipsa, quae non a domino iubentur, <lb n="15"/>
            sed a sancto eius famulo utiliter suadentur, eodem domino <lb/>
            inspirante suaderi. absit enim, ut quisquam catholicus dixerit. <lb/>
            quando suadet spiritus sanctus, non dominum suadere, cum <lb/>
            et ipse dominus sit et inseparabilia sint opera trinitatis. dicit <lb/>
            tamen: de uirginibus autem praeceptum domini non <lb n="20"/>
            habeo, consilium autem do, non ut hoc consilium alienum <lb/>
            existimemus a domino, cum continuo sequatur et dicat: <lb/>
            tamquam misericordiam consecutus adeo, <sic>utfidelis</sic> <lb/>
            essem. secundum deum ergo dat fidele consilium in eo <lb/>
            spiritu, de quo ait: puto autem, et ego spiritum dei <lb n="25"/>
            habeo. 
</p>
          
</div>