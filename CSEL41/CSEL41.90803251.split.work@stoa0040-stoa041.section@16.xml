<div xmlns="http://www.tei-c.org/ns/1.0" type="textpart" subtype="section" n="16">
<p>Quid? quod etiam duo illa praecepta, in quibus dominus <lb/>
            ait totam legem prophetasque pendere, huic suae opinioni <lb/>
            suffragari arbitrantur? et sic ea commemorant, ut, quoniam <lb/>
            primum praeceptum dictum est: diliges dominum deum <lb/>
            tuum ex toto corde tuo et ex tota anima tua et<lb n="5"/>
            ex tota mente tua. secundum autem simile huic: <lb/>
            diliges proximum tuum tamquam te ipsum, primum <lb/>
            credant pertinere ad baptizandos, ubi dilectio dei praecipitur, <lb/>
            secundum autem ad baptizatos, ubi uidentur esse mores con. <lb/>
            uersationis humanae, sic obliti quod scriptum est: si fratrem<lb n="10"/>
            tuum quem uides non diligis, deum, quem non <lb/>
            uides, quomodo diligere poteris? et illud aliud in <lb/>
            eadem epistula Iohannis: si quis diligit mundum, non <lb/>
            est caritas patris in illo. quo autem pertinent omnia <lb/>
            flagitia morum malorum nisi ad mundi huius dilectionem? ac<lb n="15"/>
            per hoc illud primum praeceptum, quod ad baptizandos pertinere <lb/>
            arbitrantur, sine bonis moribus obseruari nullo pacto <lb/>
            potest. nolo pluribus inmorari; nam diligenter considerata duo <lb/>
            ista praecepta ita ex alterutro conexa reperiuntur, ut nec <lb/>
            dilectio dei possit esse in homine, si non diligit proximum,<lb n="20"/>
            nec dilectio proximi, si non diligit deum. sed ad rem, quae <lb/>
            nunc agitur, quod de his duobus praeceptis diximus sufficit. 
</p>
          
</div>