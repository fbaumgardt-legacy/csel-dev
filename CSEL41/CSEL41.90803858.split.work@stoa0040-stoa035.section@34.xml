<div xmlns="http://www.tei-c.org/ns/1.0" type="textpart" subtype="section" n="34">
<p><milestone unit="altchapter" n="26"/> Nostros autem qui coniuges habent, quantum <lb/>
            possumus, admonemus, ne secundum suam infirmitatem de <lb/>
            illis sanctis patribus audeant iudicare, conparantes, ut ait <lb/>
            apostolus, semet ipsos sibimet ipsis et ideo non intellegentes, <lb/>
            quantas uires habeat animus iustitiae contra libidines <lb n="5"/>
            seruiens, ne carnalibus huiusce modi motibus adquiescat <lb/>
            eosque in concubitum ultra generandi necessitatem prolabi <lb/>
            aut progredi sinat, quantum ordo naturae, quantum morum <lb/>
            consuetudo, quantum legum scita praescribunt. hoc quippe <lb/>
            ideo de illis patribus homines suspicantur, quia ipsi per incontinentiam <lb n="10"/>
            uel nuptias elegerunt uel coniugibus intemperanter <lb/>
            utuntur. at uero continentes uel mares, qui defunctis uxoribus, <lb/>
            uel feminae, quae defunctis uiris, uel utrique, qui pari consensu <lb/>
            continentiam deo uouerunt, sciant sibi quidem mercedis amplius <lb/>
            deberi, quam coniugalis castitas poscit; sed <choice><sic>sanctomm</sic><corr>sanctorum</corr></choice> patrum <lb n="15"/>
            nuptias, qui prophetice coniungebantur, qui neque in concubitu <lb/>
            nisi prolem neque in ipsa prole nisi quod in carne uenturo <lb/>
            Christo proficeret requirebant, non solum prae suo proposito <lb/>
            non contemnant, uerum etiam suo proposito sine dubitatione <lb/>
            praeponant. <lb n="20"/>
            
</p>
          
</div>