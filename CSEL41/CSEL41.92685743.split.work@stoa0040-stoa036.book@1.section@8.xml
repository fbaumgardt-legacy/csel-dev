<div xmlns="http://www.tei-c.org/ns/1.0" type="textpart" subtype="section" n="8">
<p><milestone unit="altchapter" n="8"/> Illud ergo, quod dominus non quidem in sermone <lb/>
            ipso, qui exponebatur a nobis, sed tamen alibi ait: quicumque <lb/>
            dimiserit uxorem suam nisi ex causa fornicationis <lb/>
            et aliam duxerit, moechatur, si hoc modo intellegendum <lb/>
            est, ut quicumque causa fornicationis . dimiserit <lb n="5"/>
            et aliam duxerit, non moechetur, non uidetur in hac causa <lb/>
            par forma esse mariti et uxoris, quandoquidem mulier, etiamsi <lb/>
            causa fornicationis discesserit a uiro et alii nupserit, moechatur, <lb/>
            uir autem, si eadem causa uxorem' dimiserit et aliam <lb/>
            duxerit, non moechatur. at si par forma est in utroque, uterque <lb n="10"/>
            moechatur. si se alteri iunxerit, etiam cum se a fornicante <lb/>
            disiunxerit. parem uero esse formam in hac causa uiri atque <lb/>
            mulieris, ibi ostendit apostolus — quod saepe commemorandum <lb/>
            est — ubi, cum dixisset: uxor non habet potestatem <lb/>
            corporis sui, sed uir, adiecit atque ait: similiter <lb n="15"/>
            et uir non habet potestatem corporis sui, sed <lb/>
            mulier. 
</p>
          
</div>