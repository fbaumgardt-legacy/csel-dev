<div xmlns="http://www.tei-c.org/ns/1.0" type="textpart" subtype="section" n="51">
<p>Sed non contendo cum eis, qui adserunt hominem posse<lb n="10"/>
            in hac uita sine ullo peccato uiuere, non contendo, non contradico. <lb/>
            fortassis enim ex nostra miseria magnos metimur, et <lb/>
            conparantes nosmet ipsos nobismet ipsis non intellegimus. <lb/>
            unum scio, quod isti magni, quales non sumus, quales nondum <lb/>
            experti sumus, quanto magni sunt, tanto humilant se in<lb n="15"/>
            omnibus, ut coram deo inueniant gratiam. quamlibet enim <lb/>
            magni sint, non est seruus maior domino suo uel discipulus <lb/>
            magistro suo. et utique ille est dominus, qui <lb/>
            dicit: omnia mihi tradita sunt a patre meo, et ille est <lb/>
            magister, qui dicit: uenite ad me omnes, qui laboratis,<lb n="20"/>
            et discite a me. et tamen quid discimus? quoniam mitis <lb/>
            sum, inquit, et humilis corde. 
</p>
          
</div>