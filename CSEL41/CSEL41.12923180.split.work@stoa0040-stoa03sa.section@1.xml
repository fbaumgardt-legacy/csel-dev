<div xmlns="http://www.tei-c.org/ns/1.0" type="textpart" subtype="section" n="1">
<p><milestone unit="altchapter" n="1"/>Quodam die in diebus sanctis octauarum, cum mane <lb/>
            apud me fuissent multi fratres laici christiani et in loco <lb/>
            solito consedissemus, ortus est sermo de religione christiana <lb n="5"/>
            aduersus praesumptionem et tamquam miram et magnam <lb/>
            scientiam paganorum: quem recordatum atque conpletum litteris <lb/>
            mandandum putaui non expressis personis contradicentium, <lb/>
            quamuis christiani essent et magis contradicendo quaerere <lb/>
            uiderentur, quid paganis responderi oporteret. cum ergo <lb n="10"/>
            de diuinatione daemonum quaereretur et affirmaretur praedixisse <lb/>
            nescio quem euersionem templi Serapis, quae in Alexandria <lb/>
            facta est, respondi non esse mirandum, si istam euersionem <lb/>
            templis et simulacris suis inminere daemones et scire <lb/>
            et praedicere potuerunt sicut alia multa, quantum eis nosse <lb n="15"/>
            et praenuntiare permittitur. 
</p>
          
</div>