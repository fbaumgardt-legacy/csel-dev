<div xmlns="http://www.tei-c.org/ns/1.0" type="textpart" subtype="section" n="25">
<p><milestone unit="altchapter" n="23"/> Nec eos audiamus, qui propterea uolunt cogere, <lb/>
            ut inter creaturas filium dei numeremus, quia passus est. <lb/>
            dicunt enim: si passus est, mutabilis est; et si mutabilis <lb/>
            est, creatura est, quia substantia dei non potest inmutari. <lb/>
            cum quibus etiam nos dicimus et dei substantiam commutari<lb n="5"/>
            non posse et creaturam esse mutabilem. sed aliud est esse <lb/>
            creaturam et aliud suscipere creaturam. filius ergo unigenitus <lb/>
            dei, qui est uirtus et sapientia dei et uerbum, per quod facta <lb/>
            sunt omnia, quia inmutari omnino non potest, suscepit humanam <lb/>
            creaturam, quam lapsam erigere atque inueteratam renouare<lb n="10"/>
            dignatus est. nec in ea per passionem ipse in deterius <lb/>
            commutatus est, sed eam potius per resurrectionem in melius <lb/>
            commutauit. nec propterea uerbum patris, id est unicum dei <lb/>
            filium, per quem facta sunt omnia, negandum est natum et <lb/>
            passum esse pro nobis. et martyres enim passos dicimus et<lb n="15"/>
            mortuos propter regna caelorum; nec tamen in ea passione <lb/>
            et morte animae eorum occisae sunt. dicit enim dominus: <lb/>
            nolite timere eos, qui corpus occidunt, animae <lb/>
            autem nihil possunt facere. sicut ergo martyres passos <lb/>
            et mortuos dicimus in corporibus, quae portabant, sine animarum<lb n="20"/>
            interfectione uel morte, sic dei filium passum et mortuum <lb/>
            dicimus in homine, quem portabat, sine diuinitatis aliqua <lb/>
            commutatione uel morte. 
</p>
          
</div>