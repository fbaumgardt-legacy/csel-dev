<div xmlns="http://www.tei-c.org/ns/1.0" type="textpart" subtype="section" n="20">
<p><milestone unit="altchapter" n="23"/> Haec propter caritatem dicta sint, sine qua in <lb/>
            nobis non potest esse uera patientia, quoniam in bonis caritas <lb/>
            dei est, quae tolerat omnia, sicut in malis mundi cupiditas. <lb n="5"/>
            sed haec caritas per spiritum sanctum est in nobis, qui <lb/>
            datus est nobis. unde a quo nobis est caritas, ab illo patientia. <lb/>
            mundi autem cupiditas quando patienter sustinet onera cuiuslibet <lb/>
            calamitatis, gloriatur de uiribus propriae uoluntatis <lb/>
            tamquam de stupore morbi, non de robore sanitatis. insana <lb n="10"/>
            est ista gloriatio; non est patientiae, sed dementiae. uoluntas <lb/>
            ista tanto uidetur patientior acerborum malorum, quanto est <lb/>
            <choice><sic>anidior</sic><corr>auidior</corr></choice> temporalium <choice><sic>bonomm</sic><corr>bonorum</corr></choice>, quia inanior aeternorum. 
</p>
          
</div>