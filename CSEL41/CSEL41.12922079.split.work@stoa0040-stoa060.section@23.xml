<div xmlns="http://www.tei-c.org/ns/1.0" type="textpart" subtype="section" n="23">
<p><milestone unit="altchapter" n="23"/> Postremo ipsum dominum audiamus euidentissimam<lb n="5"/>
            hinc sententiam proferentem. nam cum de coniugibus non <lb/>
            separandis nisi causa fornicationis diuine ac terribiliter loqueretur, <lb/>
            dixerunt ei discipuli: si talis est causa cum uxore. <lb/>
            non expedit nubere. quibus ille, non omnes, inquit, <lb/>
            capiunt uerbum hoc. sunt enim spadones qui ita<lb n="10"/>
            nati sunt; sunt autem alii qui ab hominibus facti <lb/>
            sunt; et sunt spadones qui se ipsos castrauerunt <lb/>
            propter regnum caelorum. qui potest capere, <lb/>
            capiat. quid ueracius, quid lucidius dici potuit? Christus <lb/>
            dicit, ueritas dicit, uirtus et sapientia dei dicit eos, qui pio<lb n="15"/>
            proposito ab uxore ducenda se continuerint, castrare se ipsos <lb/>
            propter regnum caelorum, et contra humana uanitas inpia <lb/>
            temeritate contendit eos, qui hoc faciunt, praesentem tantummodo <lb/>
            necessitatem molestiarum coniugalium deuitare, in regno <lb/>
            autem caelorum amplius quidquam ceteris <choice n="0.00"><sic n="50">noti</sic><corr n="65020">non</corr></choice> habere! <lb n="20"/>
            
</p>
          
</div>