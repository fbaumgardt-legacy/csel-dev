<div xmlns="http://www.tei-c.org/ns/1.0" type="textpart" subtype="section" n="55">
<p><milestone unit="altchapter" n="54"/> Si ergo nuptias contempsistis filiorum hominum, <lb/>
            ex quibus gigneretis filios hominum, toto corde amate speciosum<lb n="10"/>
            forma prae filiis hominum: uacat uobis, liberum <lb/>
            est cor a coniugalibus uinculis. inspicite pulchritudinem amatoris <lb/>
            uestri, cogitate aequalem patri, subditum et matri, etiam <lb/>
            in caelis dominantem et in terris seruientem, creantem omnia, <lb/>
            creatum inter omnia. illud ipsum, quod in eo derident superbi,<lb n="15"/>
            inspicite quam pulchrum sit; internis luminibus inspicite uulnera <lb/>
            pendentis, cicatrices resurgentis, sanguinem morientis, <lb/>
            pretium credentis, commercium redimentis. 
</p>
          <p><milestone unit="altchapter" n="55"/>Haec quanti ualeant cogitate, haec in statera caritatis <lb/>
            adpendite et quidquid amoris in nuptias <choice><sic>nestras</sic><corr>uestras</corr></choice> inpendendum<lb n="20"/>
            habebatis, illi rependite. 
</p>
          
</div>