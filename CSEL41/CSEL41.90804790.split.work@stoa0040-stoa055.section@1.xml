<div xmlns="http://www.tei-c.org/ns/1.0" type="textpart" subtype="section" n="1">
<p><milestone unit="altchapter" n="1"/>Iussioni tuae, sancte frater Aureli, tanto deuotius <lb/>
            obtemperare me oportuit, quanto magis mihi quis ex te <lb/>
            iusserit claruit. dominus enim noster Iesus Christus habitans <lb n="5"/>
            in interiore tuo tibique sollicitudinem paternae et <sic>frateniae</sic> <lb/>
            caritatis inspirans, utrum filiis et fratribus nostris monachis, <lb/>
            qui beato apostolo Paulo oboedire neglegunt dicenti: qui <lb/>
            non uult operari, non manducet, permittenda sit ista <lb/>
            licentia, uoluntatem ac linguam tuam adsumens in opus <lb n="10"/>
            suum imperauit mihi ex te, ut hinc ad te aliquid scriberem. <lb/>
            adsit itaque ipse etiam mihi, quo ita paream, ut ei me <lb/>
            parere ex eius munere ipsa utilitate fructuosi laboris intellegam. <lb/>
            </p>
          
</div>