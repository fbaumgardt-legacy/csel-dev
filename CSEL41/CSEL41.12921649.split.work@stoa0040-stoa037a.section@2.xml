<div xmlns="http://www.tei-c.org/ns/1.0" type="textpart" subtype="section" n="2">
<p>Et ne in sola inferiorum partium carnis libidine continentia <lb/>
            necessaria uideatur a domino speranda, etiam in <lb/>
            psalmo canitur: pone, domine, custodiam ori meo et<lb n="5"/>
            ostium continentiae circum labia mea. in hoc autem <lb/>
            diuini eloquii testimonio si os intellegamus, sicut intellegere <lb/>
            debemus, ibi posita continentia quantum sit dei munus agnoscimus. <lb/>
            parum est quippe os corporis continere, ne aliquid <lb/>
            inde quod non expedit per sonum uocis erumpat; intus est<lb n="10"/>
            os cordis, ubi sibi custodiam et ostium continentiae poni <lb/>
            desiderauit a domino, qui uerba illa dixit nobisque dicenda <lb/>
            conscripsit. multa enim corporis ore non dicimus et corde <lb/>
            clamamus; nullum autem procedit rei alicuius ex ore corporis <lb/>
            uerbum, cuius est in corde silentium. inde igitur quod non<lb n="15"/>
            emanat, foris non sonat; quod uero emanat inde, si malum <lb/>
            est, etsi non moueat linguam, inquinat animam. ibi ergo <lb/>
            ponenda est continentia, ubi et tacentium loquitur conscientia. <lb/>
            fit enim per ostium continentiae, ut inde non exeat, quod <lb/>
            etiam clausis labiis carnis uitam polluat cogitantis. <lb n="20"/>
            
</p>
          
</div>