<div xmlns="http://www.tei-c.org/ns/1.0" type="textpart" subtype="section" n="5">
<p>Ac per hoc illa, quae in genitalibus membris pudicitia <lb/>
            refrenatis solet maxime ac proprie continentia nominari, nulla <lb/>
            transgressione uiolatur, si superior continentia, de qua iam diu<lb n="5"/>
            loquimur, in corde seruetur. propterea dominus cum dixisset: <lb/>
            de corde enim exeunt cogitationes malae, deinde <choice><sic>quiid</sic><corr>quid</corr></choice> <lb/>
            pertineat ad cogitationes malas secutus adiunxit: homicidia, <lb/>
            adulteria et cetera. nec dixit omnia; sed quibusdam exempli <lb/>
            gratia nominatis et alia intellegenda commonuit. quorum nihil<lb n="10"/>
            est, quod fieri possit, si mala cogitatio non praecesserit, qua <lb/>
            intus instituitur quod foris agitur; et ex cordis ore procedens <lb/>
            iam coinquinat hominem, etiamsi nulla facultate permissa <lb/>
            foris per membra corporis non agatur. posito igitur ostio <lb/>
            continentiae in ore cordis, unde cuncta exeunt, quae coinquinant<lb n="15"/>
            hominem, si nil tale inde permittatur exire, sequitur <lb/>
            munditia, qua possit iam gaudere conscientia, quamuis nondum <lb/>
            sit illa perfectio, ubi non luctabitur cum uitio continentia. <lb/>
            nunc autem quamdiu caro concupiscit aduersus spiritum <lb/>
            et spiritus aduersus carnem, sat est nobis non consentire M <lb n="20"/>
            malis, quae sentimus in nobis. cum autem fit ista consensio, <lb/>
            tunc exit ex ore cordis quod coinquinat hominem. cum uero <lb/>
            per continentiam consensio non tenetur, malum concupiscentiae <lb/>
            carnalis, contra quod pugnat concupiscentia spiritalis, nocere <lb/>
            non sinitur. <lb n="25"/>
            
</p>

</div>