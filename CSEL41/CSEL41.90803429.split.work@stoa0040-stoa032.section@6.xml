<div xmlns="http://www.tei-c.org/ns/1.0" type="textpart" subtype="section" n="6">
<p><milestone unit="altchapter" n="6"/> Docet itaque ipse apostolus dicens: non sic pugno<lb n="5"/>
            quasi aerem caedens; sed castigo corpus meum et <lb/>
            in seruitutem redigo, ne forte aliis praedicans <lb/>
            ipse reprobus inueniar; item dicit: imitatores mei <lb/>
            estote, sicut et ego Christi. quare intellegendum est <lb/>
            etiam ipsum apostolum in semet ipso triumphasse de potestatibus<lb n="10"/>
            huius mundi, sicut de domino dixerat, cuius se <lb/>
            imitatorem esse profitetur. imitemur ergo et nos illum, sicut <lb/>
            hortatur, et castigemus corpus nostrum et in seruitutem <lb/>
            redigamus, si mundum uolumus uincere, quia per inlicitas <lb/>
            delectationes suas et pompas et perniciosam curiositatem<lb n="15"/>
            nobis dominari potest hic mundus, id est ea, quae in hoc <lb/>
            mundo perniciosa delectatione conligant amatores rerum temporalium <lb/>
            et diabolo atque angelis eius seruire cogunt: quibus <lb/>
            omnibus si renuntiauimus, redigamus in seruitutem corpus <lb/>
            nostrum. <lb n="20"/>
            
</p>
          
</div>