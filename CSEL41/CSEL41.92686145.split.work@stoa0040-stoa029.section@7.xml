<div xmlns="http://www.tei-c.org/ns/1.0" type="textpart" subtype="section" n="7">
<p><milestone unit="altchapter" n="4"/> Et quod est miserabilius, etiam ipsi iam quasi <lb/>
            nostri effecti, quemadmodum nobis credant, reperire non <choice><sic>poasunt</sic><corr>possunt</corr></choice>. <lb/>
            si enim suspicentur etiam ipsa catholica dogmata nos mendaciter <lb/>
            loqui, ut nescio quid aliud occultemus, quod uerum <lb/>
            putamus, certe talia suspicanti dicturus es: hoc tunc ideo <lb n="5"/>
            feci, ut caperem te. sed quid respondebis dicenti: unde igitur <lb/>
            <choice><sic>ecio</sic><corr>scio</corr></choice>, utrum etiam nunc id facias, ne capiaris a me? an uero <lb/>
            cuiquam persuaderi potest hominem non mentiri, ne capiatur <lb/>
            qui mentitur, ut capiat? uidesne, quo tendat hoc malum? ut <lb/>
            scilicet non solum nos illis ipsique nobis, sed omnis frater <lb n="10"/>
            omni fratri non inmerito uideatur esse suspectus. atque ita, <lb/>
            dum per mendacium tenditur, ut doceatur fides, id agitur <lb/>
            potius, ut nulli habenda sit fides. si enim et contra deum <lb/>
            loquimur, cum mentimur, quid tantum mali poterit in ullo <lb/>
            mendacio reperiri, quod tamquam scelestissimum omni modo <lb n="15"/>
            deuitare debeamus? 
</p>
          
</div>