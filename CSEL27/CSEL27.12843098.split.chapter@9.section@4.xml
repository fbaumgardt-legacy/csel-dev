<div xmlns="http://www.tei-c.org/ns/1.0" type="textpart" subtype="section" n="4"><p>postea uero Epicurus deum quidem esse dixit,  <lb/>
            quia necesse sit esse aliquid in mundo praestans et eximium <lb/>
            et beatum, prouidentiam tamen nullam: itaque mundum ipsum <lb/>
            nec ratione ulla nec arte nec fabrica instructum, sed naturam <lb/>
            rerum quibusdam minutis seminibus et insecabilibus conglobatam. <lb n="10"/>
            quo quid repugnantius dici possit non uideo.</p></div>