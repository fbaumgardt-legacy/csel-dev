<div xmlns="http://www.tei-c.org/ns/1.0" type="textpart" subtype="section" n="12"><p>esset igitur laudandus Archytas,  <lb n="5"/>
            si cum alicui ciui et pari facienti sibi iniuriam fuisset iratus, <lb/>
            repressisset se tamen et patientia furoris impetum mitigasset. <lb/>
            haec sui cohibitio gloriosa est, qua conpescitur aliquod imminens <lb/>
            magnum malum, seruorum autem filiorumque peccata <lb/>
            non coercere peccatum est: euadent enim ad maius malum <lb n="10"/>
            per inpunitatem. hic non cohibenda ira, sed etiam, si iacet, <lb/>
            excitanda est.</p></div>