<div xmlns="http://www.tei-c.org/ns/1.0" type="textpart" subtype="section" n="1">
<p>Queruntur hominem nimis inbecillum et fragilem nasci <lb/>
            quam cetera nascantur animalia: quae ut sunt edita ex utero, <lb/>
            protinus in pedes suos erigi et gestire discursibus statimque <lb/>
            aeri tolerando idonea esse, quod in lucem naturalibus indumentis <lb/>
            munita processerint, hominem contra nudum et inermem <lb n="5"/>
            tamquam ex naufragio in huius uitae miserias proici et expelli, <lb/>
            qui neque mouere se loco ubi effusus est possit nec alimentum  <lb/>
            lactis adpetere nec iniuriam temporis ferre.</p></div>