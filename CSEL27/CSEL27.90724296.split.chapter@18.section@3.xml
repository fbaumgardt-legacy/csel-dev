<div xmlns="http://www.tei-c.org/ns/1.0" type="textpart" subtype="section" n="3"><p>nam  <lb/>
            qui non mouetur omnino, aut probat delicta, quod est turpius <lb/>
            et iniustius, aut molestiam castigandi fugit, quam sedatus <lb n="10"/>
            animus et quieta mens aspernatur ac renuit, nisi stimulauerit <lb/>
            ira et incitauerit, qui autem cum moueatur, tamen intempestiua <lb/>
            lenitate uel saepius quam necesse est uel etiam semper <lb/>
            ignoscit, is plane et illorum uitam perdit quorum audaciam <lb/>
            nutrit ad facinora maiora, et sibi ipse aeternam molestiarum <lb n="15"/>
            materiam subministrat. uitiosa est ergo in peccatis irae suae <lb/>
            cohibitio.</p></div>