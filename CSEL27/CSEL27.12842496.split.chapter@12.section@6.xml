<div xmlns="http://www.tei-c.org/ns/1.0" type="textpart" subtype="section" n="6"><p>conceptum igitur Varro et Aristoteles sic fieri arbitrantur.<lb n="5"/>
            aiunt non tantum maribus inesse semen, uerum <lb/>
            etiam feminis et inde plerumque matribus similes <lb/>
            procreari, sed earum semen sanguinem esse purgatum: <lb/>
            quod si recte cum uirili mixtum sit, utraque <lb/>
            concreta et simul coagulata informari: et primum<lb n="10"/>
            quidem cor hominis effingi, quod in eo sit et uita <lb/>
            omnis et sapientia, denique totum opus quadragesimo <lb/>
            die consummari. ex <sic>abortiunibus</sic> haec fortasse collecta sint. 
</p></div>