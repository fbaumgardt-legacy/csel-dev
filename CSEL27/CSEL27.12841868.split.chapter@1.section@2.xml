<div xmlns="http://www.tei-c.org/ns/1.0" type="textpart" subtype="section" n="2"><p>nam si te in litteris nihil aliud quam linguam <lb/>
            instruentibus auditorem satis strenuum praebuisti, quanto <lb/>
            magis in his ueris et ad uitam pertinentibus docilior esse <lb/>
            debebis? apud quem nunc profiteor nulla me necessitate uel <lb/>
            rei uel temporis inpediri, quominus aliquid extundam quo<lb n="10"/>
            philosophi sectae nostrae quam tuemur instructiores doctioresque <lb/>
            in posterum fiant, quamuis nunc male audiant <lb/>
            castigenturque uulgo, quod aliter quam sapientibus conuenit <lb/>
            uiuant et uitia sub obtentu nominis celent: quibus illos aut <lb/>
            mederi oportuit aut ea prorsus effugere, ut beatum atque<lb n="15"/>
            incorruptum sapientiae nomen uita ipsa cum praeceptis congruente  <lb/>
            praestarent.</p></div>