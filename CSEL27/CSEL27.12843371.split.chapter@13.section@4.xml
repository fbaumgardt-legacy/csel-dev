<div xmlns="http://www.tei-c.org/ns/1.0" type="textpart" subtype="section" n="4"><p>  sol inrequietis cursibus et spatiis inaequabilibus <lb/>
            orbes annuos conficit et aut oriens diem promit <lb/>
            ad laborem aut occidens noctem superducit ad requiem, et <lb/>
            tum abscessu longius ad meridiem tum accessu propius ad <lb/>
            septentrionem hiemis et aestatis uicissitudines facit, ut et<lb n="5"/>
            hibernis umoribus ac pruinis in ubertatem terra pinguescat <lb/>
            et aestiuis caloribus uel herbidae fruges maturitate durentur <lb/>
            uel quae sunt in umidis, incocta et feruefacta mitescant. 
</p></div>