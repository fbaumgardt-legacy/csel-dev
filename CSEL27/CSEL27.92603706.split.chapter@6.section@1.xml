<div xmlns="http://www.tei-c.org/ns/1.0" type="textpart" subtype="section" n="1">
<p>Non possum hoc loco teneri quominus Epicuri stultitiam <lb/>
            rursum coarguam: illius enim sunt omnia quae delirat Lucretius. <lb/>
            qui ut ostenderet animalia non artificio aliquo diuinae. <lb/>
            mentis, sed, ut solet, fortuito nata esse, dixit in principio <lb/>
            mundi alias quasdam innumerabiles animantes miranda<lb n="5"/>
            specie ac magnitudine fuisse natas, sed eas <lb/>
            permanere non potuisse, quod illas aut sumendi cibi <lb/>
            facultas aut coeundi generandique ratio defecisset. 
</p></div>