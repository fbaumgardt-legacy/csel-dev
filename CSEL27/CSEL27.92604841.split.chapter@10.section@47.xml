<div xmlns="http://www.tei-c.org/ns/1.0" type="textpart" subtype="section" n="47"><p>eiceptis igitur duobus tribusue calumniatoribus  <lb/>
            uanis cum constet diuina prouidentia mundum regi, <lb n="10"/>
            sicut et factus est, nec sit quisquam qui Diagorae Theodorique <lb/>
            sententiam uel Leucippi inane commentum uel Democriti <lb/>
            Epicurique leuitatem praeferre audeat auctoritati uel illorum <lb/>
            septem priorum qui appellati sunt sapientes uel Pythagorae <lb/>
            uel Socratis uel Platonis ceterorumque summorum philosophorum <lb n="15"/>
            qui esse prouidentiam iudicauerunt, falsa igitur est <lb/>
            et illa sententia qua putant terroris ac metus gratia religionem <lb/>
            a sapientibus institutam, quo se homines inperiti a peccatis <lb/>
            abstinerent.</p></div>