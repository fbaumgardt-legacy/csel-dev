<div xmlns="http://www.tei-c.org/ns/1.0" type="textpart" subtype="section" n="10"><p>non igitur uident, si ita sit constitutum, <lb/>
            quid sequatur, omni utique cetero tempore mori nullo <lb/>
            modo posse? sed si prohiberi ab altero uictu potest, mori <lb/>
            poterit. res igitur exigit ut homini qui ante certam diem <lb/>
            mori non potest. ciborum alimentis, quia subtrahi possunt,<lb n="10"/>
            opus non sit. &lt;sed) si opus cibo non erit, iam non homo <lb/>
            ille, sed deus fiet. ergo, ut superius dixi, qui de fragilitate <lb/>
            hominis queruntur, id potissimum queruntur, quod non inmortales  <lb/>
            sempiternique sint nati.</p></div>