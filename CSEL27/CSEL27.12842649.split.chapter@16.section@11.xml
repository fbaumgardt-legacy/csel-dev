<div xmlns="http://www.tei-c.org/ns/1.0" type="textpart" subtype="section" n="11"><p>siue igitur in capite mens habitat siue  <lb/>
            in pectore, potestne aliquis conprehendere quae uis rationis <lb/>
            efficiat ut sensus ille inconprehensibilis aut in medulla cerebri <lb/>
            haereat aut in illo sanguine bipertito qui est conclusus in <lb n="20"/>
            corde, ac non ex eo ipso colligat quanta sit dei potestas, <lb/>
            quod animus se ipsum non uidet aut qualis aut ubi sit nec <lb/>
            si uideat, tamen perspicere possit quo pacto rei corporali res <lb/>
            incorporalis adiuncta sit?</p></div>