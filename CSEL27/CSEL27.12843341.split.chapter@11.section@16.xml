<div xmlns="http://www.tei-c.org/ns/1.0" type="textpart" subtype="section" n="16"><p> <lb/>
            sed tamen summum deum cum et philosophi et poetae et <lb/>
            ipsi denique qui deos colunt saepe fateantur, de cultu tamen <lb/>
            et honoribus eius nemo umquam requisiuit, nemo disseruit,<lb n="5"/>
            ea scilicet persuasione qua semper beneficum incorruptumque <lb/>
            credentes nec irasci eum cuiquam nec ullo cultu indigere <lb/>
            arbitrantur. adeo religio esse non potest ubi metus nullus est. 
</p>
          </div>