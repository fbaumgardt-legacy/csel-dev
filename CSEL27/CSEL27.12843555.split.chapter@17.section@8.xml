<div xmlns="http://www.tei-c.org/ns/1.0" type="textpart" subtype="section" n="8"><p>libet quaerere ab iis qui deum faciunt inmobilem,  <lb/>
            si quis habeat rem domum familiam seruique eius <lb/>
            contemnentes patientiam domini omnia eius inuaserint, ipsi <lb/>
            bonis eius fruantur, ipsos familia eius honoret, dominus autem <lb n="15"/>
            contemnatur ab omnibus, derideatur, relinquatur, utrumne <lb/>
            sapiens esse possit qui contumelias non uindicet suisque <lb/>
            rebus eos frui patiatur in quos habeat potestatem ? quae tanta <lb/>
            in quoquam potest patientia reperiri? si tamen patientia nominanda <lb/>
            est et non stupor quidam insensibilis.</p></div>