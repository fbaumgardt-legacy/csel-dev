<div xmlns="http://www.tei-c.org/ns/1.0" type="textpart" subtype="section" n="9"><p>hominem uero quoniam aeternum animal  <lb/>
            atque inmortale fingebat, non forinsecus ut cetera, sed interius <lb n="5"/>
            armauit nec munimentum eius in corpore, sed in animo <lb/>
            posuit, quoniam superuacuum fuit, cum illi quod erat maximum <lb/>
            tribuisset, corporalibus eum tegere munimentis, cum praesertim <lb/>
            pulchritudinem humani corporis inpedirent.</p></div>