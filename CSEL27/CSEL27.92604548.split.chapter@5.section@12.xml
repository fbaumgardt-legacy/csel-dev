<div xmlns="http://www.tei-c.org/ns/1.0" type="textpart" subtype="section" n="12"><p> <lb/>
            si quis dominus habet in familia seruos bonum ac malum, <lb/>
            utique non aut ambos odit aut ambos beneficiis et honore <lb/>
            prosequitur — quod si faciat, et iniquus et stultus est —, <lb n="10"/>
            sed bonum et adloquitur amice et ornat et domui ac familiae <lb/>
            suisque rebus omnibus praeficit, malum uero maledictis uerberibus <lb/>
            nuditate fame siti conpedibus punit, ut et hic exemplo <lb/>
            ceteris sit ad non peccandum et ille ad promerendum, ut  <lb/>
            alios metus coerceat, alios honor prouocet.</p></div>