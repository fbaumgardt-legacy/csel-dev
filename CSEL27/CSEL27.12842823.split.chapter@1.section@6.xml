<div xmlns="http://www.tei-c.org/ns/1.0" type="textpart" subtype="section" n="6"><p>
lumen autem mentis humanae deus <lb/>
            est, quem qui cognouerit et in pectus admiserit, inluminato <lb/>
            corde mysterium ueritatis adgnoscet. remoto autem deo caelestique <lb/>
            doctrina omnia erroribus plena sunt recteque Socrates, is <lb/>
            cum esset omnium philosophorum doctissimus, tamen ut <lb/>
            ceterorum argueret inscitiam qui se aliquid tenere arbitrabantur, <lb/>
            ait se nihil scire nisi unum, quod nihil sciret. 
</p></div>