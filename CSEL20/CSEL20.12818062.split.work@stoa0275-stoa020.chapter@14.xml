<div xmlns="http://www.tei-c.org/ns/1.0" type="textpart" subtype="chapter" n="14">
<p>Omnibus licet membris lauet quotidie Israel, numquam <lb/>
            tamen mundus est. certe manus eius semper inmundae, sanguine <lb/>
            prophetarum et ipsius domini incrustatae in aeternum; <lb/>
            et ideo conscientia patrum hereditarii rei nec attollere eas ad <lb n="10"/>
            dominum audent, ne exclamet aliquis Eseias, ne exhorreat <lb/>
            Christus. nos uero non attollimus tantum, sed etiam expandimus,  <lb/>
            et dominicam passionem modulantes et orantes confitemur <lb/>
            Christo. 
</p>
          
</div>