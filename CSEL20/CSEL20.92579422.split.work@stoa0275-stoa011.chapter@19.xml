<div xmlns="http://www.tei-c.org/ns/1.0" type="textpart" subtype="chapter" n="19">
<p>Diem baptismo sollemniorem Pascha praestat, cum et 1 <lb/>
            passio domini in qua tinguimur adimpleta est. nec incongruenter <lb/>
            ad figuram interpretabitur, quod cum ultimum Pascha <lb/>
            dominus esset acturus, missis discipulis ad praeparandum, conuenietis, <lb/>
            inquit, hominem aquam baiulantem, Paschae <lb n="5"/>
            celebrandae locum de signo aquae ostendit. exinde Pentecoste <lb/>
            ordinandis lauacris laetissimum spatium est, quo et domini <lb/>
            resurrectio inter discipulos frequentata est, et gratia spiritus <lb/>
            sancti dedicata, et spes aduentus domini subostensa, quod <lb/>
            tunc in caelos recuperato eo angeli ad apostolos dixerunt sic <lb n="10"/>
            uenturum, quemadmodum et in caelos conscendit, utique in <lb/>
            Pentecoste. sed enim Hieremias cum dicit: et congregabo <lb/>
            illos ab extremis terrae in die festo, Paschae diem significat <lb/>
            et Pentecostes, qui est proprie dies festus. ceterum omnis ' <lb/>
            dies domini est, omnis hora, omne tempus habile baptismo:<lb n="15"/>
            si de sollemnitate interest, de gratia nihil refert. 
</p>
          
</div>