<div xmlns="http://www.tei-c.org/ns/1.0" type="textpart" subtype="chapter" n="14">
<p>Sed de ipso apostolo reuoluunt: quod dixerit: non enim <lb/>
            me ad tinguendum Christus misit. quasi hoc argumento <lb/>
            baptismus adimatur. cur enim tinxit Gaium et Crispum et <lb/>
            Stephanae domum? quamquam etsi non eum miserat Christus <lb n="15"/>
            ad tinguendum, tamen aliis apostolis praeceperat tinguere. uerum <lb/>
            haec pro condicione tunc temporis ad Corinthios scripta sunt, <lb/>
            quoniam schismata et dissensiones inter illos mouebantur, dum <lb/>
            alius Paulo deputat, alius Apollo. propter quod pacificus apostolus, <lb/>
            ne sibi omnia defendere uideretur, non ad tinguendum <lb n="20"/>
            ait se missum, sed ad praedicandum. nam et prius est praedicare, <lb/>
            posterius tinguere. et prius praedicatum. puto autem, <lb/>
            licuit et tinguere, cui licuit praedicare. 
</p>
          
</div>