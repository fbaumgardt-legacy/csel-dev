<div xmlns="http://www.tei-c.org/ns/1.0" type="textpart" subtype="chapter" n="49">
<p>Infantes qui non putant somniare, cum omnia animae <lb/>
            pro modo aetatis expungantur in uita, animaduertant succussus <lb/>
            et nutus et renidentias eorum per quietem, ut ex re comprehendant <lb/>
            motus animae somniantis facile per carnis teneritatem <lb n="10"/>
            erumpere in superficiem. sed et quod Libyca gens Atlantes <lb/>
            caeco somno noctem transigere dicuntur, animae utique natura <lb/>
            non taxatur. porro aut Herodoto fama mentita est nonnumquam <lb/>
            in barbaros calumniosa aut magna uis eiusmodi daemonum <lb/>
            in illo climate dominatur. si enim et Aristoteles <lb n="15"/>
            heroem quendam Sardiniae notat incubatores fani sui uisionibus <lb/>
            priuantem, erit et hoc in daemonum libidinibus, tam <lb/>
            auferre somnia quam inferre, ut Neronis quoque seri somniatoris <lb/>
            et Thrasymedis insigne inde processerit.  <milestone unit="altpage" n="158"/> sed et a deo  <lb/>
            deducimus somnia. quid ergo nec a deo Atlantes somniarent, <lb n="20"/>
            uel quia nulla iam gens dei extranea est in omnem terram <lb/>
            et in terminos orbis euangelio coruscante? num ergo aut <lb/>
            fama mentita est Aristoteli aut daemonum ad hoc ratio est, <lb/>
            dum ne animae aliqua natura credatur immunis somniorum? 
</p>
          
</div>