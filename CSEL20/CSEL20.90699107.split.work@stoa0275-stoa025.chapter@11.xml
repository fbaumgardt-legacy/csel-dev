<div xmlns="http://www.tei-c.org/ns/1.0" type="textpart" subtype="chapter" n="11">
<p>Exinde quod ad euangelium pertinet, parabolarum quidem <lb/>
            discussa iam quaestio est. si uero et factis aliquid tale pro <lb/>
            peccatoribus edidit dominus, ut cum peccatrici feminae etiam <lb/>
            corporis sui contactum permittit lauanti lacrimis pedes eius et <lb/>
            crinibus detergenti et unguento sepulturam ipsius inauguranti, <lb n="5"/>
            ut cum Samaritanae sexto iam matrimonio non moechae, sed prostitutae, <lb/>
            etiam quod nemini facile, quis esset ostendit, nihil ex <lb/>
            hoc aduersariis confertur, et si iam Christianis ueniam delictorum <lb/>
            praestitisset. nunc enim dicimus, soli domino hoc licet, hodie potestas <lb/>
            indulgentiae eius operetur. ad illa tamen tempora, quibus <lb n="10"/>
            in terris egit, hoc definimus nihil aduersum nos praeiudicare, <lb/>
            si peccatoribus etiam Iudaeis uenia conferebatur. Christiana <lb/>
            enim disciplina a nouatione testamenti et, ut praemisimus, a <lb/>
            redemptione carnis id est domini passione censetur. nemo perfectus <lb/>
            ante repertum ordinem fide, nemo Christianus ante Christum<lb n="15"/>
            caelo resumptum, nemo sanctus ante spiritum sanctum <lb/>
            de caelo repraesentatum ipsius disciplinae determinatorem. 
</p>
          
</div>