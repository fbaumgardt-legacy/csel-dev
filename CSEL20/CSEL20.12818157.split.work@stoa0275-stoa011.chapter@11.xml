<div xmlns="http://www.tei-c.org/ns/1.0" type="textpart" subtype="chapter" n="11">
<p>Sed ecce, inquiunt, uenit dominus et non tinxit. legimus <lb/>
            enim: et tamen is non tinguebat, uerum discipuli eius. <lb/>
            quasi reuera ipsum suis manibus tincturum Iohannes praedicasset. <lb/>
            non utique sic intellegendum est, sed simpliciter dictum <lb n="10"/>
            more communi, sicut est uerbi gratia: imperator proposuit <lb/>
            edictum aut praefectus fustibus cecidit: numquid ipse proponit <lb/>
            aut numquid ipse caedit? semper is dicitur facere, cui praeministratur. <lb/>
            ita erit accipiendum, ipse uos tinguet, pro eo <lb/>
            quod est, per ipsum tinguemini uel in ipsum. sed ne moueat <lb n="15"/>
            quosdam quod non ipse tinguebat. in quem enim tingueret? <lb/>
            in paenitentiam? quo ergo illi praecursorem? in peccatorum <lb/>
            remissionem, quam uerbo dabat? in semetipsum, quem humilitate <lb/>
            celabat? in spiritum sanctum, qui nondum ad patrem <lb/>
            ascenderat? in ecclesiam, quam nondum apostoli struxerant? <lb n="20"/>
            itaque tinguebant discipuli eius ut ministri, ut Iohannes antepraecursor, <lb/>
            eodem baptismo Iohannis, ne qui alio putet, quia <lb/>
            nec exstat alius nisi postea Christi, qui tunc utique a discentibus <lb/>
            dari non poterat, utpote nondum adimpleta gloria domini, <lb/>
             nec instructa efficacia lauacri per passionem et resurrectionem, <lb n="25"/>
            quia nec mors nostra dissolui posset nisi domini passione nec <lb/>
            uita restitui sine resurrectione ipsius. 
</p>
          
</div>