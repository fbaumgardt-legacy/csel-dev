<div xmlns="http://www.tei-c.org/ns/1.0" type="textpart" subtype="chapter" n="1"> 
          <p>Felix sacramentum aquae nostrae, quia ablutis delictis <lb/>
            pristinae caecitatis in uitam aeternam liberamur! non erit <lb/>
            otiosum digestum istud, instruens tam eos qui cum maxime <lb n="5"/>
            formantur, quam et illos qui simpliciter credidisse contenti <lb/>
            non exploratis rationibus traditionum intemptatam probabilem <lb/>
            fidem per imperitiam portant. atque adeo nuper conuersata <lb/>
            istic quaedam de Gaiana haeresi uipera uenenatissima doctrina' <lb/>
            sua plerosque rapuit, inprimis baptismum destruens. plane <lb n="10"/>
            secundum naturam. nam fere uiperae et aspides ipsique reguli <lb/>
            serpentes arida et inaquosa sectantur. sed nos pisciculi <lb/>
            secundum <sic>iXeÅ«v</sic> nostrum Iesum Christum in aqua nascimur <lb/>
            nec aliter quam in aqua permanendo salui sumus. itaque illa <lb/>
            monstrosissima, cui nec integrae quidem docendi ius erat, <lb n="15"/>
            optime norat pisciculos necare de aqua auferens. 
</p>
          
</div>