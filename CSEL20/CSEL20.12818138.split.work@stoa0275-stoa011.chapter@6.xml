<div xmlns="http://www.tei-c.org/ns/1.0" type="textpart" subtype="chapter" n="6">
<p>Non quod in aquis spiritum sanctum consequamur, sed <lb n="15"/>
            in aqua emundati sub angelo spiritui sancto praeparamur. hic <lb/>
            quoque figura praecessit; sic enim Iohannes antepraecursor domini <lb/>
            fuit praeparans uias eius. ita et angelus baptismi arbiter <lb/>
            superuenturo spiritui sancto uias dirigit ablutione delictorum, <lb/>
            quam fides impetrat obsignata in Patre et Filio et Spiritu <lb n="20"/>
            Sancto. nam si in tribus testibus stabit omne uerbum, quanto <lb/>
            magis, dum habemus per benedictionem eosdem arbitros fidei <lb/>
            quos et sponsores salutis, sufficit ad fiduciam spei nostrae <lb/>
            etiam numerus nominum diuinorum? cum autem sub tribus <lb/>
            et testatio fidei et sponsio salutis pignerentur, necessario adicitur <lb n="25"/>
            ecclesiae mentio, quoniam ubi tres, id est Pater et Filius <lb/>
            et Spiritus Sanctus, ibi ecclesia, quae trium corpus est. 
</p>
          
</div>