<div xmlns="http://www.tei-c.org/ns/1.0" type="textpart" subtype="chapter" n="19">
<p>Possit in isto capitulo etiam de militia definitum uideri, <lb n="10"/>
            quae inter dignitatem et potestatem est. at nunc de isto quaeritur, <lb/>
            an fidelis ad militiam conuerti possit et an militia ad <lb/>
            fidem admitti, etiam caligata uel inferior quaeque, cui non sit <lb/>
            necessitas immolationum uel capitalium iudiciorum. non conuenit <lb/>
            sacramento diuino et humano, signo Christi et signo<lb n="15"/>
            diaboli, castris lucis et castris tenebrarum; non potest una <lb/>
            anima duobus deberi, deo et Caesari. et virgam portavit Moyses, <lb/>
            fibulam et Aaron, cingitur loro et Iohannes, agmen agit <lb/>
            et Iesus Naue, bellauit et populus, si placet ludere. quomodo <lb/>
            autem bellabit, immo quomodo etiam in pace militabit sine<lb n="20"/>
            gladio, quem dominus abstulit? nam etsi adierant milites ad <lb/>
            Iohannem et formam obseruationis acceperant, si etiam centurio <lb/>
            crediderat, omnem postea militem dominus in Petro exarmando <lb/>
            discinxit. nullus habitus licitus est apud nos illicito <lb/>
            actui adscriptus. <lb n="25"/>
            
</p>
          
</div>