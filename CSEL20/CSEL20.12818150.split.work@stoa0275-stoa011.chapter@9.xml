<div xmlns="http://www.tei-c.org/ns/1.0" type="textpart" subtype="chapter" n="9">
<p>Quot igitur patrocinia naturae, quot priuilegia gratiae, <lb n="5"/>
            quot sollemnia disciplinae figurae praestructiones precationes <lb/>
            religionem aquae ordinauerunt? primo quidem cum populus <lb/>
            de Aegypto liber et expeditus uim regis Aegypti per aquam <lb/>
            transgressus euadit, ipsum regem cum totis copiis aqua extinxit. <lb/>
            quae figura manifestior in baptismi sacramento? liberantur <lb n="10"/>
            de saeculo nationes per aquam scilicet et diabolum dominatorem <lb/>
            pristinum in aqua oppressum derelinquunt. item <lb/>
            aqua de amaritudinis uitio in usum commodae suauitatis Mosei <lb/>
            ligno remediatur. lignum illud erat Christus uenenatae et <lb/>
            amarae retro naturae uenas in saluberrimas aquas baptismi <lb n="15"/>
            scilicet ex sese remedians. haec est aqua, quae de comite <lb/>
            petra populo defluebat. si enim petra Christus, sine dubio <lb/>
            aqua in Christo baptismum uidemus benedici. quanta aquae <lb/>
            gratia penes deum et Christum eius est ad baptismi confirmationem! <lb/>
            nunquam sine aqua Christus: siquidem et ipse <lb n="20"/>
            aqua tinguitur, prima rudimenta potestatis suae uocatus ad <lb/>
            nuptias aqua auspicatur, cum sermonem facit, sitientes ad <lb/>
            aquam suam inuitat sempiternam, cum de agape docet, aquae <lb/>
            calicem pauperi oblatum inter opera dilectionis probat, apud <lb/>
            puteum uires resumit, super aquam incedit, libenter transfretat, <lb n="25"/>
            . aquam discentibus ministrat. perseuerat testimonium baptismi <lb/>
            usque ad passionem: cum deditur in crucem, aqua interuenit; <lb/>
            sciunt Pilati manus: cum uulneratur, aqua de latere prorumpit; <lb/>
            scit lancea militis. 
</p>
          
</div>