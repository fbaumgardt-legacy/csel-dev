<div xmlns="http://www.tei-c.org/ns/1.0" type="textpart" subtype="chapter" n="19">
<p>Similiter et de stationum diebus non putant plerique <lb n="5"/>
            sacrificiorum orationibus interueniendum, quod statio soluenda <lb/>
            sit accepto corpore domini. ergo deuotum deo obsequium <lb/>
            eucharistia resoluit an magis deo obligat? nonne sollemnior <lb/>
            erit statio tua, si et ad aram dei steteris? accepto corpore <lb/>
            domini et reseruato utrumque saluum est, et participatio sacrificii <lb n="10"/>
            et executio officii. si statio de militari exemplo nomen <lb/>
            accepit (nam et militia dei sumus), utique nulla laetitia siue <lb/>
            tristitia obueniens castris stationes militum rescindit. nam <lb/>
            laetitia libentius, tristitia sollicitius administrabit disciplinam. 
</p>
          
</div>