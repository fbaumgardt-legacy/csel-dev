<div xmlns="http://www.tei-c.org/ns/1.0" type="textpart" subtype="chapter" n="44">
<p>Ceterum de Hermotimo. anima, ut aiunt, in somno carebat, <lb/>
            quasi per occasionem uacaturi hominis proficiscente de <lb/>
            corpore. uxor hoc prodidit. inimici dormientem nacti pro defuncto <lb/>
            cremauerunt. regressa anima tardius credo homicidium <lb/>
            sibi imputauit. ciues Clazomenii Hermotimum templo consolantur.<lb n="5"/>
            mulier non adit ob notam uxoris. quorsum istud? <lb/>
            utne, quia facile est uulgo existimare secessionem animae esse <lb/>
            somnum, hoc quoque Hermotimi argumento credulitas subornetur? <lb/>
            genus fuerat grauioris aliquanto soporis, ut de incubone <lb/>
            praesumptio est uel de ea ualetudinis labe, quam Soranus opponit <lb n="10"/>
            excludens incubonem, aut tale quid uitii, quod etiam Epimeniden <lb/>
            in fabulam impegit, quinquaginta paene annos somniculosum. <lb/>
            sed et Neronem Suetonius et Thrasymedem Theopompus negant' <lb/>
            umquam somniasse, nisi uix Neronem in ultimo exitu post pauores <lb/>
            suos. quid, si et <sic>Hermotimus</sic> ita fuit, ut otium animae <lb n="15"/>
            nihil operantis in somnis diuortium crederetur? omnia magis coniectes <lb/>
            quam istam licentiam animae sine morte fugitiuae, et quidem <lb/>
            ex forma continuam. si enim tale quid semel accidere dicatur, <lb/>
            ut deliquium solis aut lunae, ita et animae, sane persuaderer <lb/>
            diuinitus factum; congruere enim hominem seu moneri seu <lb n="20"/>
            terreri a deo, uelut fulgure rapido, momentaneae mortis ictu:  <lb/>
            si non magis <milestone unit="altpage" n="154v"/> in proximo esset somnium credi quod uigilanti <lb/>
            potius accidere deberet, si non somnium magis credi oporteret. 
</p>
          
</div>