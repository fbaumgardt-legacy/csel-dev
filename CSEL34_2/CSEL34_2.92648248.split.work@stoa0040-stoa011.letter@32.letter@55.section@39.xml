<div xmlns="http://www.tei-c.org/ns/1.0" type="textpart" subtype="section" n="39"><p> Itaque et tu, carissime, siue ista siue alia sic lege, sic <lb/>
            disce, ut memineris uerissime dictum: Scientia inflat. <lb/>
            caritas autem non aemulatur, non inflatur. sic itaque <lb/>
            adhibeatur scientia tamquam machina quaedam, per quam <lb/>
            structura caritatis adsurgat, quae manet in aeternum, etiam <lb n="5"/>
            cum scientia destruetur, quae ad finem caritatis adhibita <lb/>
            multum est utilis, per se autem ipsa sine tali fine non modo <lb/>
            superflua sed etiam perniciosa probata est. scio autem, quae <lb/>
            te cogitatio sancta custodiat sub umbraculo alarum <lb/>
            domini dei nostri. sed ideo haec etsi breuiter monui, quoniam <lb n="10"/>
            noui eandem ipsam caritatem tuam, quae non aemulatur, <lb/>
            hanc epistulam multis daturam atque lecturam. 
</p>
          

</div>