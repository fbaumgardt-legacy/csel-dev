<div xmlns="http://www.tei-c.org/ns/1.0" type="textpart" subtype="section" n="2"><p> Miraris fortasse, cur me huius debiti persolutorem inparem <lb/>
            dicam, cum tu de me tam multum sentias, qui me tamquam <lb/>
             anima mea noueris. sed hoc ipsum est, quod mihi magnam <lb n="5"/>
            difficultatem facit respondendi litteris tuis, quia et, quantus <lb/>
            mihi uidearis, parco dicere propter uerecundiam tuam et utique <lb/>
            minus dicendo, cum tu in me tantam laudem contuleris, <lb/>
            quid nisi debitor remanebo? quod non curarem, si ea, quae de <lb/>
             me ad me locutus es, non ex caritate sincerissima dicta scirem <lb n="10"/>
            sed adulatione inimica amicitiae. hoc quippe modo nec debitor <lb/>
            fierem, quia talia rependere non deberem; sed quanto magis <lb/>
            noui, quam fideli animo loqueris, tanto magis uideo, quanto <lb/>
            debito grauer. 
</p>
          </div>