<div xmlns="http://www.tei-c.org/ns/1.0" type="textpart" subtype="section" n="3"><p> Rescripta illa nostra non tibi ad nos auferant scribendi <lb/>
            fiduciam, praesertim quia timorem nostrum non inprobabili <lb/>
            defensione lenisti. paruulos tuos resalutamus et in Christo <lb/>
            tibi grandescere optamus, qui iam in hac aetate cernunt, quam <lb/>
            sit amor huius saeculi periculosus et noxius. atque utinam, <lb n="5"/>
            cum magna et dura quatiuntur, parua et flexibilia corrigantur. <lb/>
            de domo illa quid dicam, nisi benignissimae tuae curae <lb/>
            gratias agam? nam eam, quam dare possumus, nolunt, quam <lb/>
            uolunt autem, dare non possumus. neque enim, sicut falso <lb/>
            audierunt, a decessore meo relicta est ecclesiae, sed inter <lb n="10"/>
            antiqua eius praedia possidetur et antiquae alteri ecclesiae <lb/>
            sic cohaeret quem ad modum ista, qua de agitur, alteri. 
</p>
          

</div>