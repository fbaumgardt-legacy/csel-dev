<div xmlns="http://www.tei-c.org/ns/1.0" type="textpart" subtype="section" n="6"><p> Manichaei plurima diuinarum scripturarum, quibus eorum <lb/>
            nefarius error clarissima sententiarum perspicuitate conuincitur, <lb/>
            quia in alium sensum detorquere non possunt, falsa <lb n="10"/>
            esse contendunt, ita tamen, ut eandem falsitatem non <choice><sic>scribeutibus</sic><corr>scribentibus</corr></choice> <lb/>
            apostolis tribuant sed nescio quibus codicum corruptoribus. <lb/>
            quod tamen quia nec pluribus siue antiquioribus <lb/>
            exemplaribus nec praecedentis linguae auctoritate, unde Latini <lb/>
            libri interpretati sunt, probare aliquando potuerunt, notissima<lb n="15"/>
            omnibus ueritate superati confusique discedunt. itane non <lb/>
            intellegit sancta prudentia tua, quanta malitiae illorum <lb/>
            patescat occasio, si non ab aliis. apostolicas litteras esse <lb/>
            falsatas, sed ipsos apostolos falsa scripsisse dicamus? 
</p>
          </div>