<div xmlns="http://www.tei-c.org/ns/1.0" type="textpart" subtype="section" n="9"><p> Et uisibilium quidem rerum praeteritarum, quae temporaliter <lb/>
            transierunt, sola fides est, quoniam non adhuc uidenda <lb/>
            sperantur, sed facta et transacta creduntur, sicut est illud, <lb/>
            quod Christus semel pro peccatis nostris mortuus

<note type="footnote"> 29 I Petro 3, 18; Rom. 6, 9-10 </note>

<note type="footnote"> 1 illo intus <hi rend="italic">edd</hi>. 2 in cordibus nostris <hi rend="italic">edd. praeter m</hi> 3 excusare <lb/>
            <hi rend="italic">Eugippi cod. Vat</hi>. 4 ullum] illum <hi rend="italic">PTl manere Eugippi cod. Vat</hi>. 7 ipsa <lb/>
            <hi rend="italic">edd</hi>. 8 in corde nostro <hi rend="italic">edd</hi>. in»#»du#eret <hi rend="italic">B</hi> induceret (c <hi rend="italic">exp.) T</hi> <lb/>
            17 uerum esse uidetP 18 se uidere] re uidere <hi rend="italic">OTT1 reuidere P</hi> 19 quod] <lb/>
            fluę <hi rend="italic">OPT</hi> que Tl 24 ergo <hi rend="italic">0</hi> quod nondum uidet credere <hi rend="italic">OPTT1</hi> </note> <lb/>
             
<pb n="712"/>
            est et resurrexit nec iam morietur et mors ei <lb/>
            ultra non dominabitur. ea uero, quae nondum sunt, sed <lb/>
            futura sunt sicut nostrorum spiritalium corporum resurrectio, <lb/>
            ita creduntur, ut etiam uidenda sperentur; sed ostendi modo <lb/>
            nullo possunt modo. quae uero ita sunt, ut neque praetereant  <lb n="6"/>
            neque futura sint, sed aeterna permaneant, partim sunt inuisibilia <lb/>
            sicut iustitia, sicut sapientia, partim uisibilia sicut <lb/>
            Christi inmortale iam corpus. sed inuisibilia intellecta <lb/>
            conspiciuntur ac per hoc et ipsa modo quodam sibi congruo <lb/>
            uidentur et, cum uidentur, multo certiora sunt quam  <lb n="10"/>
            ea, quae corporis sensus adtingit; sed ideo dicuntur inuisibilia. <lb/>
            quia oculis istis mortalibus uideri omnino non possunt. at <lb/>
            illa, quae uisibilia sunt permanentia, possunt, si ostendantur. <lb/>
            etiam his mortalibus oculis conspici, sicut se discipulis <lb/>
            post resurrectionem dominus ostendit, sicut etiam post ascensionem  <lb/>
            apostolo Paulo et diacono Stephano. 
</p>
          </div>