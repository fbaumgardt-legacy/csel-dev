<div xmlns="http://www.tei-c.org/ns/1.0" type="textpart" subtype="section" n="5"><p> Proinde obsecro, ut epistulam, quam eis communi nomine <lb/>
            scripsi, subscriptam non differas mittere. et si forte illic illud <lb/>
            iustum acutissime peruides, non cogantur infirmi modo discere, <lb n="5"/>
            quod ego nondum intellego, ut hoc circa eos in hac causa <lb/>
            seruetur, quod dominus ait: Multa habeo uobis dicere, <lb/>
            sed non potestis illa portare modo. tali quippe infirmitati <lb/>
            parcens etiam illud de tributo soluendo ait: Ergo <lb/>
            liberi sunt filii; sed ne scandalizemus eos et cetera, <lb n="10"/>
            quando Petrum misit. ut didrachmas, quae tunc exigebantur, <lb/>
            soluerent. nouerat enim aliud ius, quo nihil tale debebat; <lb/>
            sed eo iure tributum ei ille soluebat, quo iure diximus heredem <lb/>
            presbyteri Honorati successurum fuisse, si, antequam <lb/>
            rem suam uel donaret uel uenderet, moreretur. quamquam in <lb n="15"/>
            ipso ecclesiae iure Paulus apostolus parcit infirmis et debitum <lb/>
            stipendium non exigit certus conscientia, quod rectissime <lb/>
            exigeret, sed nihil aliud quam suspicionem deuitans bonum <lb/>
            odorem Christi turbantem et ab illa maligna specie sese <lb/>
            abstinens in eis regionibus, ubi hoc nouerat oportere, et forte <lb n="20"/>
            antequam tristitiam hominum fuisset expertus. sed nos tardiores <lb/>
            uel experti corrigamus, quod praeuidere debuimus. 
</p>
          </div>