<div xmlns="http://www.tei-c.org/ns/1.0" type="textpart" subtype="section" n="1"><milestone unit="altchapter" n="I"/>
<p> Nullam fuisse iustam causam, cur ab orbe terrarum, quo <lb/>
            ecclesia catholica secundum prophetica et euangelica promissa <lb/>
            diffunditur, se pars Donati dirimeret, credo, quod magis <lb/>
            quoque considerans prudentia tua facillime intellegit. de qua <lb n="10"/>
            re si diligentior disputatio necessaria est, memini me ad <lb/>
            legendum dedisse beniuolentiae tuae codicem, cum id te <lb/>
            petisse carissimus tuus mihi <choice n="0.28"><sic n="825">filios</sic><corr n="2078">filius</corr></choice>, meus Caecilius, intimasset. <lb/>
            qui codex non paucis diebus apud te fuit. quem si rei huius <lb/>
            cognoscendae studio uel inter occupationes tuas legere siue <lb n="15"/>
            uoluisti siue potuisti, non dubito comperisse prudentiam <lb/>
            tuam nihil eos habere, quod probabiliter contradicant. et si <lb/>
            quid te forte adhuc mouet, quantum deus donat ac sinit, <lb/>
            forte poterimus respondere interroganti aut ad legendum <lb/>
            itidem aliquid dare, domine dilectissime meritoque honorabilis <lb n="20"/>
            ac suscipiende fili. 
</p>
          </div>