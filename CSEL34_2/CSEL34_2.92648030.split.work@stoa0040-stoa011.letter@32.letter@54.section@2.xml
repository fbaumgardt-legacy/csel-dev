<div xmlns="http://www.tei-c.org/ns/1.0" type="textpart" subtype="section" n="2"><p><milestone unit="altchapter" n="II"/>Alia uero, quae per loca terrarum regionesque uariantur, sicuti est, quod alii ieiunant sabbato, alii non, alii cotidie <lb/>
            communicant corpori et sanguini dominico, alii certis diebus <lb n="5"/>
            accipiunt, alibi nullus dies intermittitur, quo non offeratur. <lb/>
            alibi sabbato tantum et dominico, alibi tantum dominico et <lb/>
            si quid aliud huius modi animaduerti potest, totum hoc genus <lb/>
            rerum liberas habet obseruationes nec disciplina ulla est in <lb/>
            his melior graui prudentique <choice><sic>Chnstiano</sic><corr>Christiano</corr></choice>, nisi ut eo modo <lb n="10"/>
            agat, quo agere uiderit ecclesiam, ad quamcumque forte <lb/>
            deuenerit. quod enim neque contra fidem neque contra bonos <lb/>
            mores esse conuincitur, indifferenter habendum et pro eorum. <lb/>
            inter quos uiuitur, societate seruandum est. <lb n="15"/>
            
</p>
          </div>