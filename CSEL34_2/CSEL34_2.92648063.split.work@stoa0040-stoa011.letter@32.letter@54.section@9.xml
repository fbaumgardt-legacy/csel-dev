<div xmlns="http://www.tei-c.org/ns/1.0" type="textpart" subtype="section" n="9"><p><milestone unit="altchapter" n="VII"/> Sed nonnullos probabilis quaedam ratio delectauit: uno <lb/>
            certo die per annum, quo ipsam cenam dominus dedit, tamquam <lb/>
            ad insigniorem commemorationem post cibos offerri et <lb/>
            accipi liceat corpus et sanguinem domini. honestius autem <lb/>
            arbitror ea hora fieri, ut, qui etiam ieiunauerit, post refectionem,<lb n="5"/>
            quae hora nona fit, ad oblationem possit occurrere. <lb/>
            quapropter neminem cogimus ante dominicam illam cenam <lb/>
            prandere, sed nulli etiam contradicere audemus. hoc tamen <lb/>
            non arbitror institutum, nisi quia plures et prope omnes in <lb/>
            plerisque locis eo die lauare consueuerunt, et, quia nonnulli<lb n="10"/>
            etiam ieiunium custodiunt, mane offertur propter prandentes, <lb/>
            quia ieiunia simul et lauacra tolerare non possunt, ad uesperam <lb/>
            uero propter ieiunantes. 
</p>
          </div>