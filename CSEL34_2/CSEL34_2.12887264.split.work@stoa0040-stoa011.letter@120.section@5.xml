<div xmlns="http://www.tei-c.org/ns/1.0" type="textpart" subtype="section" n="5"><p> Sunt autem quaedam, quae cum audierimus, non eis accommodamus <lb/>
            fidem et ratione nobis reddita uera esse cognoscimus,  <lb n="10"/>
            quae credere non ualemus. et uniuersa dei miracula ideo ab <lb/>
            infidelibus non creduntur, quia eorum ratio non uidetur. et re <lb/>
            uera sunt, de quibus ratio reddi non potest, non tamen non <lb/>
            est; quid enim est in rerum natura, quod inrationabiliter <lb/>
            fecerit deus? sed quorundam mirabilium operum eius etiam  <lb n="15"/>
            expedit tantisper occultam esse rationem, ne apud animos <lb/>
            fastidio languidos eiusdem rationis cognitione uilescant. sunt <lb/>
            enim et hi multi sunt, qui plus tenentur admiratione rerum <lb/>
            quam cognitione causarum, ubi miracula mira esse desistunt, <lb/>
            et opus est eos ad inuisibilium fidem uisibilibus mirabilibus  <lb n="30"/>
            excitari, ut puritate purgati eo perueniant, ubi familiaritate <lb/>
            ueritatis mirari desinant. nam et in theatris homines funiambulum <lb/>
            mirantur, musicis delectantur; in illo stupetur difficultas, <lb/>
            in his retinet pascitque iucunditas. 
</p>
          </div>