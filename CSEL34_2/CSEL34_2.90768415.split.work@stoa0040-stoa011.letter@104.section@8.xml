<div xmlns="http://www.tei-c.org/ns/1.0" type="textpart" subtype="section" n="8"><p><milestone unit="altchapter" n="III"/> 'Nihil interest', inquis, 'quale uideatur esse peccatum, cum <lb/>
            indulgentia postulatur.' recte hoc diceres, si de puniendis, <lb/>
            non de corrigendis hominibus ageretur. absit enim a corde <lb/>
             Christiano, ut libidine ulciscendi ad poenam cuiusque rapiatur; <lb/>
            absit, ut in dimittendo cuique peccatum aut non praeueniat <lb/>
            preces rogantis aut certe continuo subsequatur, sed hoc utique <lb/>
            ne oderit hominem, ne malum pro malo retribuat, ne nocendi

<note type="footnote"> 25 cf. Cic. pro Sulla 8, 25 27-28 = p. 580, 20-21 </note>

<note type="footnote"> 8 periculo <hi rend="italic">om. VU (in marg. m. 2 add.) Ir</hi> 27 cum] <hi rend="italic">p. 580, 21</hi> cui </note> <lb/>
             
<pb n="588"/>
            inflammetur ardore, ne uindicta etiam lege debita pasci desideret, <lb/>
            non autem ne consulat, ne prospiciat, ne compescat a malis. <lb/>
            fieri enim potest, ut uehementius aduersando emendationem <lb/>
            quisque neglegat hominis, quem grauius odit, et nonnulla <lb/>
            molestia reddat cohercendo meliorem, quem maxime diligit. 
</p>
          </div>