<div xmlns="http://www.tei-c.org/ns/1.0" type="textpart" subtype="section" n="4"><p><milestone unit="altchapter" n="II"/> Quod si te ipsum consideratione uitae ac morum tuorum <lb/>
            non simulate, non fallaciter dixisse credo, quanto magis <lb/>
            aequum est me credere apostolum Paulum non aliud sensisse, <lb/>
            quam scripserit, ubi ait de Petro et Barnaba: Cum <lb/>
            uiderem, quia non recte ingrediuntur ad ueritatem <lb n="5"/>
            euangelii, dixi Petro coram omnibus: <sic>fSi</sic> tu, cum <lb/>
            sis Iudaeus, gentiliter et non iudaice uiuis, quo <lb/>
            modo gentes cogis iudaizare?' de quo enim certus <lb/>
            sim, quod me scribendo uel loquendo non fallat, si fallebat <lb/>
            apostolus filios suos, quos iterum parturiebat, donec in eis <lb n="10"/>
            Christus, id est ueritas formaretur, quibus cum praemisisset <lb/>
            dicens: Quae autem scribo uobis, ecce coram deo, <lb/>
            quia non mentior. non tamen ueraciter scribebat, sed <lb/>
            nescio qua dispensatoria simulatione fallebat, uidisse se <lb/>
            Petrum et Barnaban non recte ingredientes ad ueritatem <lb n="15"/>
            euangelii ac Petro in faciem restitisse non ob aliud, nisi <lb/>
            quod gentes cogeret iudaizare? 
</p>
          </div>