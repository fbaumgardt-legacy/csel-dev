<div xmlns="http://www.tei-c.org/ns/1.0" type="textpart" subtype="section" n="2"><p><milestone unit="altchapter" n="II"/> Liber quidam tuus inter cetera non diu est ut uenit in <lb/>
            manus nostras. quae sit eius inscriptio, nescimus adhuc; non <lb/>
            enim hoc codex ipse, ut adsolet, in liminari pagina praetendebat. <lb/>
            epitaphium tamen appellari dicebat frater, apud quem <lb/>
            inuentus est. quod ei nomen tibi placuisse ut inderetur, crederemus, <lb n="5"/>
            si eorum tantum uel uitas uel scripta ibi legissemus, <lb/>
            qui iam defuncti essent. cum uero multorum et eo tempore, <lb/>
            quo scribebatur, et nunc usque uiuentium ibi commemorentur <lb/>
            opuscula, miramur, cur hunc ei titulum uel inposueris uel <lb/>
            inposuisse credaris. sane utiliter a te conscriptum <sic>eundemlibrum</sic> <lb n="10"/>
            satis adprobamus. 
</p>
          </div>