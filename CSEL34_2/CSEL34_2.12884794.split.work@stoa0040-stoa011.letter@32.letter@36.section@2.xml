<div xmlns="http://www.tei-c.org/ns/1.0" type="textpart" subtype="section" n="2"><p> Qnod ergo me consulis, utrum liceat sabbato leiunare. <lb/>
            respondeo: si nullo modo liceret, profecto quadraginta continuos <lb n="5"/>
            dies nec Moyses nec Helias nec ipse dominus ieiunasset. <lb/>
            uerum ista ratione concluditur etiam dominico die non inlicitum <lb/>
            esse ieiunium. et tamen quisquis <choice><sic>liunc</sic><corr>hunc</corr></choice> diem ieiunio <lb/>
            decernendum putauerit, sicut quidam ieiunantes sabbatum <lb/>
            obseruant, non paruo scandalo erit ecclesiae nec inmerito. in <lb n="10"/>
            his enim rebus, de quibus nihil certi statuit scriptura diuina, <lb/>
            mos populi dei uel instituta maiorum pro lege tenenda sunt. <lb/>
            de quibus si disputare uoluerimus et ex aliorum consuetudine <lb/>
            alios inprobare. orietur interminata luctatio. quae labore <lb/>
            sermocinationis cum certa documenta nulla ueritatis insinuet, <lb n="15"/>
            utique cauendum est, ne tempestate contentionis serenitatem <lb/>
            caritatis obnubilet. quod periculum uitare neglexit, cuius <lb/>
            mihi prolixam disputationem, ut ei responderem. cum tuis <lb/>
            prioribus litteris existimasti esse mittendam. 
</p>
          </div>