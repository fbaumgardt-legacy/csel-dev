<div xmlns="http://www.tei-c.org/ns/1.0" type="textpart" subtype="section" n="19"><p> Restabat pars rationalium quaestionum. nosti enim, quicquid <lb/>
            propter adipiscendam sapientiam quaeritur, aut de moribus <lb/>
            aut de natura aut de ratione habere quaestionem. cum <lb/>
             ergo Epicurei numquam sensus corporis falli dicerent, Stoici <lb n="10"/>
            autem falli aliquando concederent, utrique tamen regulam comprehendendae <lb/>
            ueritatis in sensibus ponerent, quis istis contra <lb/>
            dicentibus audiret Platonicos? quis non modo in sapientium <lb/>
            sed omnino in hominum numero habendos putaret, si ab eis <lb/>
             prompte diceretur non solum esse aliquid, quod neque tactu <lb n="15"/>
            corporis neque olfactu uel gustatu neque his auribus aut <lb/>
            oculis percipi possit neque omnino talium rerum, quae ita <lb/>
            sentirentur, aliqua imaginatione cogitari, sed id solum uere esse <lb/>
            atque id solum posse percipi, quia incommutabile et sempiternum <lb/>
            est, percipi autem sola intellegentia, qua una ueritas, quo <lb/>
            modo adtingi potest, adtingitur? 
</p>
          </div>