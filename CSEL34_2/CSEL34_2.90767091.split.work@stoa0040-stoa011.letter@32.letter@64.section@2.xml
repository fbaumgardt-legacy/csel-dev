<div xmlns="http://www.tei-c.org/ns/1.0" type="textpart" subtype="section" n="2"><p> Manifestum est quidem, quod, si ad nos uenires uenerabili <lb/>
            episcopo Aurelio non communicans, nec apud nos posses<lb n="5"/>
            communicare; sed ea caritate nos faceremus, qua et illum <lb/>
            facere non dubitamus. nec ideo tamen onerosus nobis esset <lb/>
            aduentus tuus, quia et te oportet aequo animo facere pro <lb/>
            ecclesiae disciplina praesertim salua conscientia, quam tu <lb/>
            nosti et deus. neque enim et ille, si causam tuam discutiendam<lb n="10"/>
            distulit, odio tuo fecit et non necessitatibus suis, quas <lb/>
            tu si ita nosses, quem ad modum tuam. nosti, nec mirareris <lb/>
            nec contristareris. quod etiam de nostris petimus credas, quia <lb/>
            similiter eas non potes nosse. sunt autem maiores nobis et <lb/>
            auctoritate digniores et loco uiciniores episcopi, per quos <lb n="15"/>
            facilius possitis ad curam uestram pertinentes ecclesiae causas <lb/>
            exequi. nec ego tamen tacui apud uenerabilem et debita <lb/>
            mihi pro eius meritis honorificentia suscipiendum fratrem et <lb/>
            collegam meum senem Aurelium tribulationem uestram et <lb/>
            querimoniam litterarum uestrarum, sed per exemplum epistulae <lb n="20"/>
            tuae innocentiam tuam ei perferre curaui. litteras autem tuas <lb/>
            uel pridie uel ante biduum natalis domini accepi, quando <lb/>
            illum insinuasti ad ecclesiam Badesilitanam uenturum. a qua <lb/>
            timetis dei plebem conturbari atque corrumpi. quapropter <lb/>
            per litteras quidem adloqui plebem uestram non audeo; rescribere<lb n="25"/>
            autem eis, qui mihi scriberent, possem; ultro autem ad <lb/>
            plebem scribere, quae dispensationi meae commissa non est, <lb/>
            unde possem? 
</p>
          </div>