<div xmlns="http://www.tei-c.org/ns/1.0" type="textpart" subtype="section" n="16"><p> Et si forte in his uerbis domini aliud aptius meliusque <lb/>
            intellegi potest, opinio tamen, qua putatur substantia esse <lb/>
            patris in caelo, secundum quod pater una in trinitate persona <lb/>
            est, diuinitas uero non in caelo tantum sed ubique est, quasi <lb/>
            aliud sit pater aliud diuinitas eius, quae illi communis est  <lb n="5"/>
            cum filio et spiritu sancto, ut ipsa trinitas tamquam locis <lb/>
            corporalibus et tamquam corporea sit, diuinitas uero una <lb/>
            trium personarum ubique sit praesens et ipsa sola tamquam <lb/>
            incorporea ubique sit tota, sine dubitatione respuenda est. si <lb/>
            enim qualitas eorum esset — quod absit, ut in patre aut filio  <lb n="10"/>
            aut spiritu sancto aliud sit qualitas aliud substantia —, tamen <lb/>
            si eorum qualitas esse posset, utique amplius alicui quam in <lb/>
            sua substantia esse non posset; si autem substantia est et <lb/>
            alia est, quam sunt ipsi, alia substantia est, quod nihilo minus <lb/>
            falsissime creditur. 
</p>
          </div>