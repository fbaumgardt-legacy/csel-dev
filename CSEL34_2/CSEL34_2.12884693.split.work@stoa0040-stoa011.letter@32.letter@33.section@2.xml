<div xmlns="http://www.tei-c.org/ns/1.0" type="textpart" subtype="section" n="2"><p> Sed ne mireris, quod apud beniuolentiam tuam diu tacui, <lb n="5"/>
            non putabam in hac te esse sententia, quam mihi frater Euodius, <lb/>
            cui fidem non habere non possum, gaudens indicauit. <lb/>
            nam cum forte contigisset, ut in unam domum conueniretis, <lb/>
            et sermo inter uos de spe nostra, hoc est de Christi hereditate <lb/>
            ortus esset, ait dixisse benignitatem tuam uelle te bonis <lb n="10"/>
            uiris sedentibus conferre nobiscum. quod te multum gaudeo <lb/>
            nostrae humilitati offerre dignatum neque ullo modo possum <lb/>
            tantam occasionem benigni animi tui deserere. ut, quantum <lb/>
            uires dominus praebere dignabitur, quaeram tecum atque <lb/>
            discutiam, quae causa, quae origo, quae ratio in ecclesia <lb n="15"/>
            Christi, cui dixit: Pacem meam do uobis, pacem meam <lb/>
            relinquo uobis, tam lugendae atque plangendae discissionis <lb/>
            extiterit. 
</p>
          </div>