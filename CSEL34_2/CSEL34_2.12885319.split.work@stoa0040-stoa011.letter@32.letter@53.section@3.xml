<div xmlns="http://www.tei-c.org/ns/1.0" type="textpart" subtype="section" n="3"><p> In illum autem ordinem episcoporum, qui ducitur ab ipso <lb/>
            Petro usque ad Anastasium, qui nunc eandem cathedram <lb/>
            sedet, etiam si quisquam traditor per illa tempora subrepsisset, <lb/>
            nihil praeiudicaret ecclesiae et innocentibus Christianis, quibus<lb n="10"/>
            <sic>domious</sic> prouidens ait de praepositis malis: Quae dicunt, <lb/>
            facite; quae autem faciunt, facere nolite: <lb/>
            dicunt enim et non faciunt, ut certa sit spes fidelis, <lb/>
            quae non in homine sed in domino conlocata numquam <lb/>
            tempestate sacrilegi schismatis dissipetur, sicut isti dissipati<lb n="15"/>
            sunt, qui legunt in codicibus sanctis ecclesias, quibus apostoli <lb/>
            scripserunt, et nullum in eis habent episcopum. quid <lb/>
            autem peruersius et insanius quam lectoribus easdem epistulas <lb/>
            legentibus dicere: 'Pax <sic n="poss">tecum1</sic> et ab earum ecclesiarum <lb/>
            pace separari, quibus ipsae epistulae scriptae sunt? <lb n="20"/>
            
</p>
          </div>