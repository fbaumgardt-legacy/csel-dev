<div xmlns="http://www.tei-c.org/ns/1.0" type="textpart" subtype="section" n="2"><p> Et fratres quidem multi sancti collegae mei grauiter <lb/>
            ecclesia perturbata profecti sunt paene fugientes ad gloriosissimum <lb/>
            comitatum, quos siue iam uideris siue litteras eorum <lb n="5"/>
            ab urbe Roma opportunitate cuiusquam occasionis acceperis, <lb/>
            ego tamen, licet nullum consilium cum eis communicare potuerim, <lb/>
            non potui praetermittere per hunc fratrem et conpresbyterum <lb/>
            meum, qui urgenti necessitate pro salute ciuis sui etiam <lb/>
            media hieme quomodocumque ad illas partes uenire compulsus <lb n="10"/>
            est, et salutare et admonere caritatem tuam, quam habes in <lb/>
            Christo Iesu domino nostro, ut opus tuum bonum diligentissima <lb/>
            acceleretur instantia, quo nouerint inimici ecclesiae <lb/>
            leges illas, quae de idolis confringendis et haereticis corrigendis <lb/>
            uiuo Stilichone in Africam missae sunt, uoluntate imperatoris <lb n="15"/>
            piissimi et fidelissimi constitutas; quo nesciente uel nolente <lb/>
            factum siue dolose iactant siue libenter putant atque hinc <lb/>
            animos inperitorum turbulentissimos reddunt nobisque periculose <lb/>
            ac uehementer infestos. 
</p>
          </div>