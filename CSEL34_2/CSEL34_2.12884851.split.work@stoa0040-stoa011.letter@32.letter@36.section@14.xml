<div xmlns="http://www.tei-c.org/ns/1.0" type="textpart" subtype="section" n="14"><p> Prorsus non adtendit. quid ei de die dominico possit opponi, <lb/>
            quando, sicut accusanda sunt ebriosa conuiuia et omnis uorax <lb n="5"/>
            ac temulenta luxuries, sic accusat prandia sabbatorum, cum <lb/>
            possint et ipsa esse modestorum atque sobriorum. et ideo <lb/>
            non est illi ad singula respondendum, quoniam pro sabbati <lb/>
            prandio uitia luxuriae reprehendendo eadem atque eadem <lb/>
            saepe dicit aliud non inueniendo, quod dicat, nisi quod inaniter <lb n="10"/>
            et ad rem non pertinens dicit. utrum non sit sabbato ieiunandum, <lb/>
            quaeritur, non utrum non sit sabbato luxuriandum, <lb/>
            quod nec dominico faciunt, qui deum timent, quamuis in illo <lb/>
            utique non ieiunent. quis autem diceret, quod iste ausus est <lb/>
            dicere? 'quo modo', inquit, <sic>cpro</sic> nobis aut per nos rata erunt <lb n="15"/>
            deo aut digna. quae nos sanctificata die ad peccatum cogunt?' <lb/>
            sanctificatam diem sabbati confitetur et ad peccatum dicit <lb/>
            cogi homines, quia prandetur, ac per hoc secundum istum <lb/>
            aut dies dominicus sanctificatus non est et incipit esse sabbatum <lb/>
            melius aut, si est et dominicus dies sanctificatus, ad <lb n="20"/>
            peccatum cogimur, quia prandemus. 
</p>
          </div>