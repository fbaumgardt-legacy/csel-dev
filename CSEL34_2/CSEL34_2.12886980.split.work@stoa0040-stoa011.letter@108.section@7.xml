<div xmlns="http://www.tei-c.org/ns/1.0" type="textpart" subtype="section" n="7"><p><milestone unit="altchapter" n="III"/> Ista de baptismo dixisse suffecerit. causa uero separationis <lb/>
             uestrae his solet non intellectis testimoniis colorari. scriptum <lb n="5"/>
            est: Ne communices peccatis alienis; sed respondetur <lb/>
            eum communicare peccatis alienis, qui consentit malis factis, <lb/>
            non eum, qui, cum ipse sit triticum, simul tamen cum palea, <lb/>
            quam diu area trituratur, diuinis communicat sacramentis. <lb/>
             scriptum est enim: Exite inde et inmundum ne tetigeritis <lb n="10"/>
            et: Qui tetigerit pollutum, pollutus est, <lb/>
            sed consensione uoluntatis, qua deceptus est homo primus, <lb/>
            non conuersatione corporis, qua et ludas osculatus est Christum; <lb/>
            pisces quippe illi, de quibus in euangelio dominus <lb/>
             loquitur, boni et mali intra eadem retia, quibus congregationis <lb n="15"/>
            coaptat unitatem. usque ad finem saeculi, quod litoris nomine <lb/>
            praefiguratur, pariter natant corporibus mixti sed moribus <lb/>
            separati. scriptum est enim: Modicum fermentum totam <lb/>
            massam corrumpit, sed eorum, qui consentiunt mala <lb/>
             facientibus, non eorum, qui secundum prophetam Ezechielem  <lb n="20"/>
            gemunt et maerent ob iniquitates populi dei, quae <lb/>
            fiunt in medio eorum. 
</p>
          </div>