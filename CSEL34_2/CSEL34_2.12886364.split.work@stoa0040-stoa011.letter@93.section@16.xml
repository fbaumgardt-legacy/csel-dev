<div xmlns="http://www.tei-c.org/ns/1.0" type="textpart" subtype="section" n="16"><p> Vides itaque iam, ut opinor, non esse considerandum, quod <lb/>
            quisque cogitur, sed quale sit illud, quo cogitur, utrum <lb/>
            bonum an malum. non quo quisque bonus esse possit inuitus, <lb n="5"/>
            sed timendo, quod non uult, pati uel relinquit impedientem <lb/>
            animositatem uel ignoratam compellitur cognoscere ueritatem, <lb/>
            ut timens uel respuat falsum, de quo contendebat, uel quaerat <lb/>
            <choice n="0.00"><sic n="4">aerum</sic><corr n="2510">uerum</corr></choice>, quod nesciebat, et uolens iam teneat, quod nolebat. <lb/>
            superfluo fortasse hoc diceretur quibuslibet uerbis, si non <lb n="10"/>
            tam multis ostenderetur exemplis. non illos aut illos homines <lb/>
            sed <choice><sic>mnltas</sic><corr>multas</corr></choice> ciuitates uidemus fuisse Donatistas, nunc esse <lb/>
            catholicas, detestari uehementer diabolicam separationem, <lb/>
            diligere ardenter unitatem. quae tamen timoris huius, qui <lb/>
             tibi displicet, occasionibus catholicae factae sunt per leges <lb n="15"/>
            imperatorum a Constantino, apud quem primum uestri ultro <lb/>
            Caecilianum accusauerunt, usque ad praesentes imperatores, <lb/>
            qui iudicium illius, quem uestri elegerunt, quem iudicibus <lb/>
            episcopis praetulerunt, iustissime contra uos custodiendum <lb/>
             esse decernunt. <lb n="20"/>
            
</p>
          </div>