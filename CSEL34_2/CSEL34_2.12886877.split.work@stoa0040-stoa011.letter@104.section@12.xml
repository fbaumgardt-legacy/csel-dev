<div xmlns="http://www.tei-c.org/ns/1.0" type="textpart" subtype="section" n="12"><p><milestone unit="altchapter" n="IV"/> Sed quia dixisti, quod omnes eam leges diuersis uiis et  <lb n="10"/>
            tramitibus appetant, uereor, ne forte, cum putas etiam illam <lb/>
            uiam, in qua nunc constitutus es, eo tendere, pigrior sis ad eam <lb/>
            tenendam, quae illuc sola perducit. sed rursus uerbum, quod <lb/>
            posuisti, diligenter adtendens uideor mihi tuam non inprudenter <lb/>
            aperire sententiam. neque enim dixisti, quam omnes  <lb n="25"/>
            leges diuersis uiis et tramitibus adsequuntur aut ostendunt <lb/>
            aut inueniunt aut ingrediuntur aut obtinent aut aliquid eius <lb/>
            modi, sed dicendo 'appetunt' librato uerbo atque perpenso <lb/>
            non adeptionem significasti sed adipiscendi cupiditatem. ita <lb/>
            nec illam, quae uera est, exclusisti nec alias, quae falsae  <lb n="30"/>
            sunt, admisisti; et illa quippe appetit, quae perducit, nec <lb/>
            perducit omnis, quae hoc appetit. quo quisquis perducitur, <lb/>
            sine ulla dubitatione beatus est; beati autem omnes esse

<note type="footnote"> 14 Verg. Buc. IV 13-14 20-21 cf. p. 579, 20-21 </note>

<note type="footnote"> 9 unde <hi rend="italic">m</hi> 24 impudenter <hi rend="italic">V (m. fl imprudenter) XIS</hi> 32 hoc] id <hi rend="italic">U</hi> </note> <lb/>
             
<pb n="591"/>
            uolumus, hoc est appetimus nec tamen omnes, qui uolumus, <lb/>
            possumus, hoc est, quod appetimus, adipiscimur. ille <lb/>
            ergo adipiscitur, qui uiam tenet non solum, qua id appetit, <lb/>
            sed qua etiam peruenitur, relinquens alios in itineribus <lb/>
             appetendi sine fine adipiscendi, quoniam nec error esset, <lb/>
            si nihil appeteretur nec si appetita ueritas teneretur. si uero <lb/>
            diuersas uias ita dixisti, ut non intellegamus aduersas, sicut <lb/>
            dicimus diuersa praecepta, quae tamen omnia bonam aedificent <lb/>
            uitam alia de castitate alia de patientia alia de fide alia de <lb/>
             misericordia et si qua sunt cetera, non solum appetitur uiis <lb n="10"/>
            et tramitibus ita diuersis illa patria, uerum etiam reperitur. <lb/>
            nam et in scripturis sanctis et uiae leguntur et uia: uiae, sicut <lb/>
            illud est: Docebo iniquos uias tuas et impii ad te <lb/>
            conuertentur, uia, sicut illud: Deduc me in uia tua et <lb/>
             ambulabo in ueritate tua, non aliae illae alia ista sed <lb n="15"/>
            omnes una, de quibus alio loco eadem sancta scriptura dicit: <lb/>
            Uniuersae uiae domini misericordia et ueritas. <lb/>
            quae si diligenter considerentur, copiosum pariunt sermonem <lb/>
            intellectumque suauissimum; quod si opus fuerit, in tempus <lb/>
            aliud differam. 
</p>
          </div>