<div xmlns="http://www.tei-c.org/ns/1.0" type="textpart" subtype="section" n="2"><p> Haec praelocutus sum, ne quis me existimet inpudentius <lb/>
            uobis quam prudentius scripta misisse et hoc modo uobiscum <lb/>
            de negotio animae uestrae aliquid agere uoluisse, quia nostrae <lb/>
            communionis non estis, cum tamen. si de negotio fundi aut<lb n="15"/>
            alicuius pecuniariae litis dirimendae uobis aliquid scriberem, <lb/>
            nemo fortasse reprehenderet. usque adeo carus est hic mundus <lb/>
            hominibus et sibimet ipsi uiluerunt. erit igitur mihi ad <lb/>
            defensionem testis haec epistula in iudicio dei, qui nouit, <lb/>
            quo animo fecerim, et qui dixit: Beati pacifici, quia <lb n="20"/>
            ipsi filii dei uocabuntur. 
</p>
          </div>