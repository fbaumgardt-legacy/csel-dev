<div xmlns="http://www.tei-c.org/ns/1.0" type="textpart" subtype="section" n="2"><p> Sanctos fratres Romanum et Agilem, aliam epistulam <lb/>
            uestram audientem uoces atque reddentem et suauissimam <lb/>
            partem uestrae praesentiae, sed qua uobis uisendis inhiaremus <lb/>
            auidius, cum magna in domino iucunditate suscepimus. unde <lb/>
            aut quando aut quo modo uel uos praestare uel nos possemus<lb n="10"/>
            exigere, ut nos de uobis tanta scribendo doceretis, quanta <lb/>
            eorum ore didicimus? aderat etiam, quod nulli chartae adesse <lb/>
            potest, tantum in narrantibus gaudium, ut per ipsum etiam <lb/>
            uultum oculosque loquentium uos in cordibus eorum scriptos <lb/>
            cum ineffabili laetitia legeremus. hoc quoque amplius erat,<lb n="15"/>
            quod pagina quaelibet, quantacumque bona scripta contineat. <lb/>
            nihil ipsa proficit, quamuis ad profectum explicetur aliorum; <lb/>
            hanc autem epistulam uestram, fraternam scilicet animam. <lb/>
            sic in eorum conloquio legebamus, ut tanto beatior appareret <lb/>
            nobis, quanto uberius conscripta esset ex uobis. itaque illam <lb n="20"/>
            ad eiusdem beatitatis imitationem studiosissime de uobis <lb/>
            omnia percontando in <choice n="0.00"><sic n="22">uostra</sic><corr n="2317">nostra</corr></choice> corda transcripsimus. 
</p>
          </div>