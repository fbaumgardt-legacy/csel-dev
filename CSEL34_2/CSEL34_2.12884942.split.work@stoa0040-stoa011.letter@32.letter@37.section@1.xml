<div xmlns="http://www.tei-c.org/ns/1.0" type="textpart" subtype="section" n="1"><milestone unit="altchapter" n="I"/>
<p> Plenas bonorum gaudiorum litteras, quod sis memor mei <lb n="5"/>
            meque, ut soles, diligas magnaeque gratulationi tibi sit, quicquid <lb/>
            in me donorum suorum dominus conferre dignatus est <lb/>
            misericordia sua, non meritis meis, missas munere tuae sanctitatis <lb/>
            accepi. in quibus affectum in me paternum, tuo benignissimo <lb/>
            corde non repentinum et nouum hausi, sed expertum <lb n="10"/>
            plane cognitumque repetiui, domine beatissime et uenerabiliter <lb/>
            sincerissima caritate amplectende. 
</p>
          </div>