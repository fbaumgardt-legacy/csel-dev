<div xmlns="http://www.tei-c.org/ns/1.0" type="textpart" subtype="section" n="21"><p> Dispertita autem diuinis eloquns sacnncia pro temporum <lb n="5"/>
            congruentia, ut alia fierent ante manifestationem noui testamenti, <lb/>
            quod ex ipsa uera et unius sacerdotis uictima, hoc est <lb/>
            ex fuso Christi sanguine ministratur, et aliud nunc, quod <lb/>
            huic manifestationi congruum, qui iam declarato nomine <lb/>
            Christiani appellamur, offerimus, non solum euangelicis uerum <lb n="10"/>
            etiam propheticis litteris demonstratur. mutatio quippe non <lb/>
            dei non ipsius religionis sed sacrificiorum et sacramentorum <lb/>
            inpudenter nunc uideretur praedicata, nisi fuisset ante praedicta. <lb/>
            quem ad modum enim unus idemque homo, si deo <lb/>
            mane aliud offerat aliud uespere pro congruentia diurni temporis, <lb n="15"/>
            non deum mutat nec religionem sicut nec salutem, qui <lb/>
            alio modo mane alio uespere salutat, ita in uniuerso tractu <lb/>
            saeculorum, cum aliud oblatum est ab antiquis sanctis aliud <lb/>
            ab eis, qui nunc sunt, offertur, non humana praesumptione <lb/>
             sed auctoritate diuina temporibus congrua sacra mysteria <lb n="20"/>
            celebrantur, non deus aut religio commutatur. 
</p>
          </div>