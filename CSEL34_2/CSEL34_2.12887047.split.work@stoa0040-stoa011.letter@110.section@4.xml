<div xmlns="http://www.tei-c.org/ns/1.0" type="textpart" subtype="section" n="4"><p> Sed nolo te uel beniuolentia sic falli. cui beniuolentiae <lb/>
            debitor sum, quia et tam fideliter et tam beniuole ea, quae <lb/>
            uera sunt, possem de te dicere, nisi, ut supra dixi, uerecundiae  <lb n="5"/>
            tuae parcerem. ego autem quando laudor a germanissimo et <lb/>
            familiarissimo animae meae, uelut a me ipso lauder, sic habeo. <lb/>
            quod cernis quam molestum sit, etiam si uera dicantur; <lb/>
            quanto potius, quia etiam, cum sis altera anima mea, immo <lb/>
            una sit anima tua et mea, sic in me falleris putando mihi  <lb n="10"/>
            adesse, quae desunt, quo modo et de se ipse unus homo <lb/>
            falli potest! quod non tantum ideo nolo, ne, quem diligo, tu  <lb/>
            fallaris, uerum etiam ne minus ores, ut sim, quod iam esse me <lb/>
            credis. nec in eo sum tibi debitor, ut eodem progressu beniuolentiae <lb/>
            credam et loquar de te bona, quae adhuc et tu tibi  <lb n="15"/>
            deesse cognoscis, sed ut animo tam quidem beniuolo ea tamen <lb/>
            dicam bona tua, dona dei, de quibus in te certus sum. quod <lb/>
            non ideo non facio, ne fallar in eis, sed ne tu a me laudatus <lb/>
            ipse te laudasse uidearis et propter illam institiae regulam, <lb/>
            quia mihi fieri nolo. quod si fieri debet, eligo esse debitor, <lb/>
            quam diu puto non esse faciendum; si autem fieri non debet, <lb/>
            nec debitor sum. 
</p>
          </div>