<div xmlns="http://www.tei-c.org/ns/1.0" type="textpart" subtype="section" n="6"><p>  <lb n="3"/>
             Unde confirmari me ex omnibus non solum praesentibus <lb/>
            uerbis sed etiam pleniori epistula uelim. neque enim fas est, <lb/>
             ut nostri tantum pedes ab ista, in qua multi ingredimur, <lb/>
            erroris uia te monente reuocentur. cum enim multi in illis, <lb/>
            in quibus habitamus, insulis dum recto ad uiam pergunt <lb/>
            aggere, in tramitem tortuosi huius erroris incurrerint, eritne <lb/>
            aliquis illic Augustinus, cuius auctoritati cedant, cuius doctrinae <lb/>
             credant, cuius ingenio superentur? an forte ex illo paternitatis <lb/>
            affectu mauis me occulta admonitione dirigere quam <lb/>
            uelut comitem praui itineris increpare? sed mihi pro utilitate <lb/>
            animae magis quam pro saeculi laude currere cupienti non <lb/>
            est inutilis ac perinde etiam non amara coargutio tua, maxime <lb/>
             cum et mihi et ceteris uitam simul laudemque paritura sit, <lb/>
            nemo si quidem tam iniustus esse arbiter potest, qui me ex <lb/>
            eo, quod aliquando deuia sum secutus, stultitiae denotare <lb/>
            malit, quam ex eo, quod recta delegerim, prudenter iudicare <lb/>
            cunctetur. neque enim stulti aestimandi sunt, quos Paulus <lb/>
             apostolus, ne in incertum currerent, admonebat dicens: Sic <lb/>
            currite, ut adprehendatis. quapropter uia ista, quam <lb/>
            currimus, non solum relinquenda nobis uerum etiam intercludenda <lb/>
            atque praecidenda tibi est, ne forte etiam eos fallaci <lb/>
            dilectionis simulatione frustretur. tu enim non editorum iam <lb/>
             a me librorum lector sed probandorum emendator, ni fallor, <lb/>
            electus es. nam in illa epistula, quam in illis libellis meis <lb/>
            uelut praefatiunculam praetuli, huius modi uerba conscripta

<note type="footnote"> 20 I Cor. 9, 24 </note>

<note type="footnote"> 1 huius] <hi rend="italic">p. 721, 10</hi> haec 2 asserat <hi rend="italic">PT</hi> 4 uerbis <hi rend="italic">om. OPT edd. <lb/>
            praeterm</hi> 6 mouente <hi rend="italic">OT</hi> 11 commonitione <hi rend="italic">OPT edd</hi>. 14 proinde <lb/>
            <hi rend="italic">edd</hi>. 16 arbiter] ut arbitror <hi rend="italic">OPT edd</hi>. 17 ali.quando <hi rend="italic">B</hi> 18 recta <lb/>
            <hi rend="italic">om. OPT edd. praeterm</hi> dilegerim <hi rend="italic">B</hi> 21 comprehendatis <hi rend="italic">OPT edd. <lb/>
             sec. Vulg</hi>. quapropter] quia <hi rend="italic">OPT edd. praeter m</hi> 23 tibi <hi rend="italic">om. OPT m</hi> <lb/>
            nobis <hi rend="italic">cett. edd</hi>. 24 fruatrentur <hi rend="italic">OPTflr</hi> frustremurs 25 lectori <hi rend="italic">OPT</hi> <lb/>
            emendatori <hi rend="italic">OPT</hi> 26 meis libellis <hi rend="italic">OPT edd</hi>. 27 modi <hi rend="italic">om. P</hi> </note> <lb/>
             
<pb n="704"/>
            sunt: 'Placuit', inquam, 'fluctuantem fidei nostrae cymbam <lb/>
            beati Augustini episcopi stabilire sententia'. cur ergo, <choice><sic>nir</sic><corr>uir</corr></choice> <lb/>
            doctrinae huius, quae in Christo est, culmen, arguere palam <lb/>
            corrigendum de cetero filium dubitas, cum sententiae tuae <lb/>
            ancora, nisi morsum altius presserit, nos certius stabilire non  <lb n="5"/>
            possit? non enim leuis aut culpa aut quaestio est, in qua non <lb/>
            solum nihil profecit, uerum etiam, sicut a te fortissime dictum <lb/>
            est, quasi cuiusdam idolatriae crimen caecitas nostrae cogitationis <lb/>
            incurrit. hanc a te caute prudenterque discuti uellem, <lb/>
            ut doctrinae tuae ingeniique serenitas ita nebulam nostrae  <lb n="10"/>
            mentis abstergat, ut, quod nunc cogitare non possumus, intellegentiae <lb/>
            a te lumine declaratum oculis cordis uidere ualeamus. <lb/>
            incolumis ac beatus nostrique in aeternum memor <lb/>
            caelestia regna possideas, domine sancte ac beatissime papa. 
</p>
          

</div>