<div xmlns="http://www.tei-c.org/ns/1.0" type="textpart" subtype="section" n="3"><p> Quaerimus ergo, ut nobis respondere non graueris, quam <lb/>
            causam forte noueris, qua factum est, ut Christus amitteret <lb/>
            hereditatem suam per orbem terrarum diffusam et subito in <lb/>
            solis Afris nec ipsis omnibus remaneret. etenim ecclesia <lb/>
            catholica est etiam in Africa, quia per omnes terras eam<lb n="5"/>
            deus esse uoluit et praedixit. pars autem uestra, quae Donati <lb/>
            dicitur, non est in illis omnibus locis, in quibus et litterae <lb/>
            et sermo et facta apostolica <choice><sic>cucunerunt</sic><corr>cucurrerunt</corr></choice>. sed ne dicatis non <lb/>
            uocari ecclesiam nostram catholicam sed Macarianam, sicuti <lb/>
            eam uos appellatis, nosse debes, quod facillime potest, in<lb n="10"/>
            illis omnibus partibus, unde istas terras euangelium Christi <lb/>
            perfudit, nec nomen Donati sciri nec nomen Macarii; uestra <lb/>
            autem quia Donati pars dicitur, nec uos negare potestis et <lb/>
            omnibus notum est, ubicumque est uestra communio. dignare <lb/>
            ergo rescribere nobis, ut sciamus, quo modo fieri possit, ut<lb n="15"/>
            ecclesiam suam Christus de toto orbe perdiderit et in uobis <lb/>
            solis habere coeperit. uestrum est enim haec ostendere; nam <lb/>
            nobis sufficit ad causam nostram, quod compleri prophetiam <lb/>
            et scripturas sanctas per orbem terrarum uidemus. hoc autem <lb/>
            ego Augustinus dictaui, quia olim uolo loqui inde tecum;<lb n="20"/>
            uidetur enim mihi uel propter ipsam uicinitatem posse nos <lb/>
            per litteras de hac re conloqui sine aliquo tumultu adiuuante <lb/>
            deo, quantum ipsa necessitas postulat.

<note type="footnote"> 5 est <hi rend="italic">om. A</hi> 7 omnibus illis <hi rend="italic">edd</hi>. 8 facta et sermo <hi rend="italic">M</hi> 9 macha- <lb/>
            <hi rend="italic">ranam, tn. 2</hi> macharianam <hi rend="italic">M</hi> 10 potes? 11 istas] <hi rend="italic">istis A</hi> 12 scire, <lb/>
            <hi rend="italic">m. 2</hi> sciri <hi rend="italic">MR</hi> scire A machari, <hi rend="italic">m. 2</hi> macharii <hi rend="italic">P</hi> 13 quia] qua <hi rend="italic">FA</hi> <lb/>
            quae <hi rend="italic">M</hi> 16 orbe] orbe terrarum <hi rend="italic">R</hi> 17 habitare <hi rend="italic">M</hi> enim est <hi rend="italic">edd</hi>. <lb/>
            hoc, <hi rend="italic">corr. m. 1</hi> hec <hi rend="italic">M</hi> 18 complere, fl.. 2 compleri R 21 nos <hi rend="italic">om. A</hi> </note> 
<pb n="143"/>
            
</p>
          

</div>