<div xmlns="http://www.tei-c.org/ns/1.0" type="textpart" subtype="section" n="19"><p> Quia ergo caritas dei diffusa est in cordibus <lb/>
            nostris per spiritum sanctum, qui datus est nobis, <lb/>
            ideo sanctificatio in septimo die commemorata est, ubi requies <lb n="5"/>
            commendatur. quia uero nec bene operari possumus nisi <lb/>
            dono eius adiuti, sicut apostolus dicit: Deus enim est, <lb/>
            qui operatur in uobis et uelle et operari pro bona <lb/>
            uoluntate, nec requiescere poterimus post omnia bona <lb/>
            opera nostra, quae in hac uita gerimus, nisi eius dono ad<lb n="10"/>
            aeternitatem sanctificati atque perfecti, propterea de ipso deo <lb/>
            dicitur, quia, cum fecisset omnia opera bona <choice><sic>ualdei</sic><corr>ualde</corr></choice> <lb/>
            septimo die requieuit ab omnibus operibus suis, <lb/>
            quae fecit. futuram enim requiem significabat, quam post <lb/>
            bona opera daturus erat hominibus. sicut enim, cum bene<lb n="15"/>
            operamur, ipse dicitur operari in nobis, cuius munere bene <lb/>
            operamur, ita, cum requiescimus, ipse requiescere dicitur, quo <lb/>
            donante requiescimus. 
</p>
          </div>