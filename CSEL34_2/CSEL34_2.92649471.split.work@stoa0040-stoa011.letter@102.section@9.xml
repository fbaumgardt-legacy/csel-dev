<div xmlns="http://www.tei-c.org/ns/1.0" type="textpart" subtype="section" n="9"><p> Huic propositioni respondetur, ut primo ipsi dicant, utrum <lb/>
            profuerint hominibus deorum suorum sacra, quae constat <lb/>
            certis temporibus instituta. quae si negant aliquid profuisse <lb/>
            ad animarum salutem, nobiscum ea destruunt et esse inania <lb/>
            confitentur. nos quidem etiam perniciosa monstramus; sed<lb n="10"/>
            parum non est, ut ipsi interim prius inania fateantur. si <lb/>
            uero ea defendunt et sapienter atque utiliter adserunt instituta, <lb/>
            quaero, quid actum sit de his, qui ante, quam haec <lb/>
            instituta essent, morte obierunt; hac enim utique salute <lb/>
            atque utilitate fraudati sunt. si autem potuerunt alio modo<lb n="15"/>
            purgari, cur non idem modus perseuerauit in posteros? quid <lb/>
            opus erat instituere nouitias consecrationes, quae antiquitus <lb/>
            non fuerunt? 
</p>
          </div>