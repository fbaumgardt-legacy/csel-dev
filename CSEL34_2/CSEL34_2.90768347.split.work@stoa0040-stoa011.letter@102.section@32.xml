<div xmlns="http://www.tei-c.org/ns/1.0" type="textpart" subtype="section" n="32"><p> Sed habent re uera, quod non credant in diuino miraculo <lb/>
            uaporem uentris, quo cibi madescunt, potuisse ita temperari, <lb/>
            ut uitam hominis conseruaret. quanto incredibilius ergo proponerent <lb/>
            tres illos uiros ab impio rege in caminum missos <lb/>
            deambulasse in medio ignis inlaesos! quapropter si nulla isti <lb/>
            diuina miracula uolunt credere, alia disputatione refellendi <lb/>
            sunt. neque enim debent unum aliquid tamquam incredibile <lb/>
            proponere et in quaestionem uocare sed omnia, quae uel <lb/>
            talia uel etiam mirabiliora narrantur. et tamen si hoc, quod <lb/>
            de Iona scriptum est, Apuleius Madaurensis uel Apollonius <lb/>
            Tyaneus fecisse diceretur, quorum multa mira nullo fideli <lb/>
            auctore iactitant, quamuis et daemones nonnulla faciant angelis <lb/>
            sanctis similia non ueritate sed specie, non sapientia <lb/>
            sed plane fallacia, tamen, si de istis, ut dixi, quos magos <lb/>
            uel philosophos laudabiliter nominant, tale aliquid narraretur,  <lb/>
            non iam in buccis creparet risus sed typhus. ita rideant <lb/>
            scripturas nostras; quantum possunt, rideant, dum per singulos <lb/>
            dies rariores paucioresque se uideant uel moriendo uel credendo, <lb/>
            dum implentur omnia, quae praedixerunt, qui hos contra <lb/>
            ueritatem inaniter pugnaturos, uane latraturos, paulatim defecturos  <lb/>
            tanto ante riserunt nobisque posteris suis non solum ea <lb/>
            legenda dimiserunt, uerum <choice><sic>eiperienda</sic><corr>experienda</corr></choice> promiserunt. 
</p>
          </div>