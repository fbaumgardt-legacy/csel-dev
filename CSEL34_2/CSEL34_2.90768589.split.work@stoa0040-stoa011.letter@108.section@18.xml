<div xmlns="http://www.tei-c.org/ns/1.0" type="textpart" subtype="section" n="18"><p> Fugitur unitas, ut nos aduersus uestrorum — nolo enim <lb/>
            uestras dicere — inprobitates quaeramus publicas leges et <lb/>
            aduersus ipsas leges armentur Circumcelliones, quas eo ipso <lb/>
            furore contemnant, quo in uos eas, cum furerent, excitarunt. <lb/>
            fugitur unitas, ut contra possessores suos rusticana erigatur  <lb n="5"/>
            audacia et fugitiui serui contra apostolicam disciplinam non <lb/>
            solum a dominis alienentur, uerum etiam dominis comminentur <lb/>
            nec solum comminentur, sed et uiolentissimis adgressionibus <lb/>
            depraedentur auctoribus et ducibus et in ipso scelere principibus <lb/>
            agonisticis confessoribus uestris, qui ad 'deo laudes' ornant  <lb n="10"/>
            honorem uestrum, ad (deo laudes' fundunt sanguinem alienum, <lb/>
            ut uos propter hominum inuidiam collectis uestris atque <lb/>
            discursis promittatis praedas eis, a quibus ablatae sunt, reddituros <lb/>
            nec tamen et hoc uelitis ut ualeatis implere, ne illorum <lb/>
            audaciam, quam sibi putauerunt uestri presbyteri necessariam,  <lb n="15"/>
            nimium cogamini offendere; iactant enim praecedentia circa <lb/>
            uos merita sua demonstrantes et enumerantes ante istam legem, <lb/>
            qua gaudetis uobis redditam libertatem, quot loca et basilicas <lb/>
            per eos presbyteri uestri uastatis nostris fugatisque tenuerunt, <lb/>
            ut, si in eos uolueritis esse seueri, beneficiis eorum <sic>appareatis</sic> <lb/>
            ingrati. 
</p>
          </div>