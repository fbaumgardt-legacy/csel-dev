<div xmlns="http://www.tei-c.org/ns/1.0" type="textpart" subtype="section" n="32"><p> Haec de scripturis firmissime tenentur, id est pascha et <lb/>
            pentecoste. ut quadraginta illi dies ante pascha obseruentur, <lb/>
            ecclesiae consensio roborauit; sic etiam, ut octo dies neophytorum <lb/>
            distinguantur a ceteris, id est ut octauus primo <lb/>
            <sic>concinat</sic>. ut autem alleluia per illos solos dies quinquaginta <lb n="10"/>
            in ecclesia cantetur, non usquequaque obseruatur; nam et <lb/>
            aliis diebus uarie cantatur alibi atque alibi, ipsis tamen <lb/>
            diebus ubique. ut autem stantes et in illis diebus et in <lb/>
            omnibus dominicis oremus, utrum ubique seruetur, ignoro; <lb/>
            tamen quid in eo sequatur ecclesia, dixi, ut potui, et arbitror <lb n="15"/>
            esse manifestum. 
</p>
          </div>