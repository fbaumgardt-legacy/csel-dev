<div xmlns="http://www.tei-c.org/ns/1.0" type="textpart" subtype="section" n="6"><p> ! <lb/>
            Et tamen quid est melius, proferre ueras imperatorum <lb/>
            iussiones pro unitate an falsas indulgentias pro peruersitate, <lb/>
            quod uos fecistis et mendacio uestro subito totam Africam <lb/>
            implestis? in quo facto nihil aliud ostendistis nisi partem <lb/>
             Donati semper de mendacio praesumentem omni uento iactari <lb/>
            et circumferri, sicut scriptum est: Qui fidit in falsis, <lb/>
            hic pascit uentos. sicut enim uera fuit ista indulgentia, <lb/>
            sic uera sunt crimina Caeciliani et traditio Felicis Aptungensis, <lb/>
            per quem ordinatus est, et quicquid aliud contra catholicos <lb/>
             dicere consuestis, ut a pace ecclesiae Christi infelices separetis <lb n="10"/>
            et infeliciter separemini. de nulla quidem nos hominis <lb/>
            potestate praesumimus, quamuis utique multo sit honestius <lb/>
            praesumere de imperatoribus quam praesumere de Circumcellionibus, <lb/>
            praesumere de legibus quam praesumere de seditionibus; <lb/>
             sed meminimus scriptum esse: Maledictus omnis, <lb n="15"/>
            qui spem suam ponit in hominem. unde ergo <lb/>
            praesumimus, si uultis nosse, illum cogitate, de quo propheta <lb/>
            praenuntiauit dicens: Adorabunt eum omnes reges <lb/>
            terrae, omnes gentes seruient illi. et ideo hac <lb/>
            ecclesiae potestate utimur, quam ei dominus et promisit et <lb/>
            dedit. 
</p>
          </div>