<div xmlns="http://www.tei-c.org/ns/1.0" type="textpart" subtype="section" n="2"><p> Dicitis nos traditores, quod nec maiores uestri in maiores <lb/>
            nostros potuerunt nec uos in nos probare ullo modo poteritis. <lb/>
            quid uobis uultis faciamus, qui, quando uobis dicimus, ut  <lb/>
            causam nostram et uestram patienter audiatis, non nostis nisi <lb/>
            superbire et insanire? nam utique ostenderemus nobis, quia <lb/>
            illi potius traditores fuerunt, qui Caecilianum et socios eius <lb/>
            quasi traditionis crimine damnauerunt. et dicitis 'recedite a <lb/>
            plebibus nostris', quas docetis, ut uobis credant et Christo  <lb/>
            non credant. uos enim eis dicitis propter traditores, quos non <lb/>
            ostenditis, remansisse ecclesiam Christi in sola Africa partis <lb/>
            Donati, quod non de lege, non de propheta, non de psalmo, <lb/>
            non de apostolo, non de euangelio sed de corde uestro et de <lb/>
            parentum uestrorum calumniis recitatis. Christus autem dicit  <lb/>
            praedicari in nomine suo paenitentiam et remissionem <lb/>
            peccatorum per omnes gentes incipientibus <lb/>
            ab Hierusalem, cui ecclesiae ex ore Christi manifestatae <lb/>
            uos non communicatis et alios in uestram perditionem <lb/>
            trahentes liberari non uultis. Si
</p>
          </div>