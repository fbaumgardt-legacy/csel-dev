<div xmlns="http://www.tei-c.org/ns/1.0" type="textpart" subtype="section" n="1"><milestone unit="altchapter" n="I"/>
<p>Laus et praedicatio administrationis tuae et fama praeclara <lb/>
            cum me pro dilectione, quam tuis meritis beniuolentiaeque <lb/>
            debemus, plurimum delectaret, numquam adhuc in aliquo <lb/>
            beneficio postulando eximietati tuae mea intercessio extitit <lb/>
            onerosa, domine dilectissime et uenerabilis fili. sed nunc quid <lb/>
            in ciuitate, in qua ecclesiae dei seruio, factum sit, cum ex <lb/>
            litteris, quas ad uenerabilem fratrem et coepiscopum meum <lb/>
            Fortunatum dedi, cognouerit praestantia tua, qua fuerim necessitate <lb/>
            compulsus, ut petitionem meam ingererem occupationibus <lb/>
            tuis, tua benignitas peruidebit. et profecto facies, quod non <lb/>
            solum integrum uerum etiam Christianum iudicem decet, eo <lb/>
            <sic n="poss">1circa</sic> nos animo, de quo in nomine Christi utique fuerat <lb/>
            praesumendum. 
</p>
          

</div>