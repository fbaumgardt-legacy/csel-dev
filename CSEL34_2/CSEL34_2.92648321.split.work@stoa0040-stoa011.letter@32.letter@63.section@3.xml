<div xmlns="http://www.tei-c.org/ns/1.0" type="textpart" subtype="section" n="3"><p> Et nunc considerantes uinculum caritatis, ut non possideamur <lb n="5"/>
            a satana, non enim ignoramus mentes eius, <lb/>
            quid aliud facere debuimus nisi obtemperare uoluntati tuae, <lb/>
            qui non putasti, quod factum est, corrigi potuisse, nisi ipse, <lb/>
            in quo tibi iniuriam factam esse conquereris, iuri tuo redderetur? <lb/>
            hoc etiam frater ipse Carcedonius quamuis non post<lb n="10"/>
            leuem animi perturbationem, de qua peto ut ores pro illo, <lb/>
            tamen Christum in te cogitans aequanimiter fecit. et cum <lb/>
            adhuc ego, utrum apud nos remorante Timotheo alias ad <lb/>
            tuam germanitatem litteras mitterem, cogitandum putarem, <lb/>
            ueritus est ipse paternam commotionem tuam et praecidit<lb n="15"/>
            deliberationem meam non solum sinens sed etiam instans, ut <lb/>
            tibi Timotheus redderetur. 
</p>
          </div>