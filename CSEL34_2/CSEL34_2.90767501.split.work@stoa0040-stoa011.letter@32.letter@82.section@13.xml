<div xmlns="http://www.tei-c.org/ns/1.0" type="textpart" subtype="section" n="13"><p> Sed cauendum est uidelicet in hac disputatione, ne sicut <lb/>
            philosophi quaedam facta hominum media dicamus inter <lb/>
            recte factum et peccatum, quae neque in recte factis neque <lb n="5"/>
            in peccatis numerentur, et urgeamur eo, quod obseruare legis <lb/>
            <choice><sic>eaeremonias</sic><corr>caeremonias</corr></choice> non potest esse indifferens sed aut bonum aut <lb/>
            malum, ut, si bonum dixerimus, eas nos quoque obseruare <lb/>
            cogamur, si autem malum, non uere sed simulate ab apostolis <lb/>
            obseruatas esse credamus. ego uero apostolis non tam exemplum <lb n="10"/>
            philosophorum timeo, quando et illi in sua disputatione <lb/>
            ueri aliquid dicunt, quam forensium aduocatorum, quando in <lb/>
            alienarum causarum actione mentiuntur. quorum similitudo <lb/>
            si in ipsa expositione epistulae ad Galatas ad confirmandam <lb/>
            simulationem <choice><sic>Fetri</sic><corr>Petri</corr></choice> et Pauli putata est decenter induci, quid <lb n="15"/>
            ego apud te timeam nomen philosophorum, qui non propterea <lb/>
            uani sunt, quia omnia falsa dicunt, sed quia et falsis plerisque <lb/>
            confidunt et, ubi uera inueniuntur dicere, a Christi <lb/>
            gratia, qui est ipsa ueritas, alieni sunt? 
</p>
          </div>