<div xmlns="http://www.tei-c.org/ns/1.0" type="textpart" subtype="section" n="12"><p> Quid hac Cypriani adtestatione clarius, quid ueracius? <lb/>
            uides, quanta euangelica et apostolica luce praefulgeat; uides <lb/>
            eos, qui uelut offensi pro sua iustitia iniquitatibus alienis <lb/>
            ecclesiae deserunt unitatem, ipsos esse potius iniquissimos;  <lb n="10"/>
            uides foris esse zizania eos, qui noluerunt in unitate agri <lb/>
            dominici zizania tolerare; uides foris esse paleam eos, qui <lb/>
            noluerunt in unitate domus magnae talia tolerare; uides, <lb/>
            quam ueraciter scriptum est: Filius malus ipse se iustum <lb/>
            dicit, exitum autem suum non abluit; exitum scilicet.  <lb n="15"/>
            quo exit de ecclesia, non purgat, non excusat, non defendit, <lb/>
            non purum et sine crimine ostendit; hoc est enim (non <lb/>
            abluit\ quia, si non se ipsum iustum diceret, sed uere ac <lb/>
            legitime iustus esset, non bonos propter malos impiissime <lb/>
            desereret, sed malos propter bonos patientissime sustineret,  <lb/>
            donec ipse dominus siue per se siue per angelos suos a <lb/>
            tritico zizania, a frumentis paleas, a uasis misericordiae uasa <lb/>
            irae et haedos ab ouibus, pisces malos a bonis in fine saeculi <lb/>
            separaret. 
</p>
          </div>