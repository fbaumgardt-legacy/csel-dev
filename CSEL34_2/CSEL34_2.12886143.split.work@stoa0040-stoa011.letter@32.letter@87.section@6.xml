<div xmlns="http://www.tei-c.org/ns/1.0" type="textpart" subtype="section" n="6"><p> An forte fecerunt inter se maiores uestri concilium et <lb/>
            damnauerunt praeter se totum orbem Christianum? itane ad<lb n="10"/>
            hoc perducta est rerum existimatio, ut concilium <sic>Marlmianensium</sic>, <lb/>
            qui de uestra praecisione praecisi sunt, quia uobis <lb/>
            comparati paucissimi sunt, non ualeat aduersus uos et uestrum <lb/>
            concilium ualeat aduersus gentes hereditatem Christi <lb/>
            et possessionem eius terminos terrae? miror, si<lb n="15"/>
            habet in corpore sanguinem, qui de hac re non erubescit. <lb/>
            rescribe ad ista, quaeso; a nonnullis enim, quibus non potui <lb/>
            non credere, audiui te rescripturum, si tibi scriberem. iam <lb/>
            etiam pridem misi unam epistulam, quam utrum acceperis <lb/>
            uel ei responderis et forte ego tuam non acceperim, nescio. <lb n="20"/>
            nunc interim peto, ad haec respondere ne graueris, quod tibi <lb/>
            uidetur. sed noli te in alias tollere quaestiones; hinc enim <lb/>
            caput est ordinatissimae inquisitionis, cur schisma factum sit
</p>
          </div>