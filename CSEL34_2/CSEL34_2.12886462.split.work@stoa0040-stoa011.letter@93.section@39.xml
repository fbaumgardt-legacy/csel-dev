<div xmlns="http://www.tei-c.org/ns/1.0" type="textpart" subtype="section" n="39"><p> Nos tamen duas ob res non negamus illud sensisse Cyprianum, <lb/>
            quod et stilus eius habet quandam propriam faciem, qua <lb/>
            <choice><sic>poasit</sic><corr>possit</corr></choice> agnosci, et quod ibi magis contra uos causa nostra <lb/>
            demonstratur inuictior uestraeque separationis praesumptio, <lb n="15"/>
            uidelicet ne macularemini peccatis alienis, tota facilitate <lb/>
            subuertitur, cum apparet in litteris Cypriani communicata <lb/>
            esse cum peccatoribus sacramenta, cum admissi sunt in <lb/>
            ecclesiam, qui secundum uestram et, sicut uultis, illius <lb/>
            sententiam baptismum non habebant, et tamen ecclesiam non <lb n="20"/>
            perisse, sed in sui generis dignitate per totum orbem sparsa <lb/>
            dominica frumenta mansisse. ac per hoc si perturbati <lb/>
            tamquam ad aliquem portum sic ad auctoritatem Cypriani <lb/>
            confugitis, uidetis, quem illic scopulum uester error offendat; <lb/>
            si autem iam nec illuc confugere audetis, sine ullo luctamine <lb n="25"/>
            naufragatis. 
</p>
          </div>