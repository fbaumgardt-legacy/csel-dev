<div xmlns="http://www.tei-c.org/ns/1.0" type="textpart" subtype="section" n="2"><p> Verum tamen tu, mi frater carissime, nisi te putares <lb/>
            laesum scriptis meis, non me putares laedi posse rescriptis <lb/>
            tuis. nullo enim modo id de te opinatus fuero, quod non te <lb n="5"/>
            arbitrans laesum sic tamen rescribis, ut laedas. aut si te non <lb/>
            sic rescribente ego propter nimiam stultitiam meam laedi <lb/>
            posse putatus sum, hoc ipso laesisti plane, quod de me ita <lb/>
            sensisti. sed nullo modo tu me, quem numquam talem expertus <lb/>
            es, temere talem crederes, qui litterarum mearum <lb n="10"/>
            exemplaribus, etiam cum stilum meum nosses, temere credere <lb/>
            noluisti. si enim non inmerito uidisti me iuste expostulaturum <lb/>
            fuisse, si temere crederes esse litteras meas, quae non essent <lb/>
            meae, quanto iustius expostularem' me ipsum temere putatum <lb/>
            talem, qualem me non nosset, qui putauisset? nequaquam <lb n="15"/>
            ergo ita prolabereris, ut te non rescribente, quo laederer, me <lb/>
            tamen existimares nimis insipientem etiam tali tuo rescripto <lb/>
            laedi potuisse. 
</p>
          </div>