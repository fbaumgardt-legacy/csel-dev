<div xmlns="http://www.tei-c.org/ns/1.0" type="textpart" subtype="section" n="10"><p> 1Deinde quaero: si uniuscuiusque diei uel leuis error ipsius <lb/>
            diei ieiunio soluitur uel abluitur — sic enim dicit: (ut sex <lb/>
            dierum uel leuis error ieiunii quoque fontibus abluatur' —, <lb/>
            quid faciemus de illo errore, qui subrepserit dominico die, in' <lb n="10"/>
            quo scandalum est ieiunare? aut si die ipso nullus Christianis <lb/>
            error obrepit, uide, homo iste, qui uentricolas tamquam magnus <lb/>
            ieiunator accusat, quantum honoris et utilitatis uentribus <lb/>
            tribuat, si tunc non erratur, quando prandetur. an forte in <lb/>
            ieiunio sabbati tantum bonum constituit, ut aliorum sex dierum, <lb n="15"/>
            hoc est etiam ipsius dominici uel leuem, sicut dicit, errorem <lb/>
            solum ieiunium sabbati possit abolere et solo ipso die non <lb/>
            erretur, quo toto utique ieiunatur? quid est ergo quod diem <lb/>
            dominicum sabbato uelut Christiano iure praeponit? ecce secundum <lb/>
            ipsum dies sabbati multo sanctior inuenitur, in quo <lb n="20"/>
            et non erratur, cum eius toto spatio ieiunatur, et eodem <lb/>
            ieiunio sex ceterorum dierum ac per hoc et ipsius dominici <lb/>
            error abluitur. puto, quod tibi non placeat ista praesumptio. 
</p>
          </div>