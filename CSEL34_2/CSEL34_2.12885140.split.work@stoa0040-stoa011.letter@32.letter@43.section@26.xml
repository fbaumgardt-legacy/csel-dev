<div xmlns="http://www.tei-c.org/ns/1.0" type="textpart" subtype="section" n="26"><p> ITandem sentiant, quod fecerunt; merito certo annorum <lb/>
            interuallo in oculos eorum reuolutum est opus ipsorum. quaerite, <lb/>
            per quam feminam Maximianus, qui dicitur esse Donati <lb/>
            propinquus, sese a Primiani communione praeciderit et quem <lb/>
            ad modum congregata episcoporum factione Primianum damnarit<lb n="5"/>
            absentem et aduersus eum episcopus ordinatus sit, <lb/>
            quem ad modum Maiorinus per <sic>Lucillam</sic> congregata episcoporum <lb/>
            factione Caecilianum damnauit absentem et contra eum <lb/>
            episcopus ordinatus est. an forte, quod a ceteris Afris suae <lb/>
            communionis episcopis contra factionem Maximiani Primianus<lb n="10"/>
            purgatus est, ualere uultis et, quod a transmarinis unitatis <lb/>
            episcopis aduersus factionem Maiorini Caecilianus purgatus <lb/>
            est, ualere non uultis? rogo, fratres mei, quid magnum peto? <lb/>
            quid difficile a uobis intellegi cupio? multum quidem interest <lb/>
            et incomparabiliter distat uel auctoritate uel numero Africana <lb n="15"/>
            ecclesia, si cum ceteris orbis partibus conferatur, et longe <lb/>
            minor est, etiam si unitas hic esset, longe omnino minor est <lb/>
            comparata ceteris Christianis omnibus gentibus quam pars <lb/>
            Maximiani comparata parti Primiani. peto tamen et iustum <lb/>
            esse arbitror, ut tantum ualeat concilium Secundi Tigisitani, <lb n="20"/>
            quod <choice><sic>Lucilla</sic><corr>Lucilia</corr></choice> conflauit aduersus absentem Caecilianum et apostolicas <lb/>
            sedes totumque orbem Caeciliano <sic>communicantem</sic>, <lb/>
            quantum ualet concilium Maximianensium, quod similiter <lb/>
            femina nescio quae conflauit aduersus absentem Primianum <lb/>
            et ceteram per Africam multitudinem Primiano <sic>communicantem</sic>. <lb n="25"/>
            quid apertius cernitur? quid aequius postulatur? 
</p>
          </div>