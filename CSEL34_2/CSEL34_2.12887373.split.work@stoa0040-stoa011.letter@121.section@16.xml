<div xmlns="http://www.tei-c.org/ns/1.0" type="textpart" subtype="section" n="16"><p> Et quod ad Mariam ait: Noli me tangere, nondum <lb/>
            enim ascendi ad patrem, si comminus stantem non <lb/>
            sinebatur adtingere, quo modo eum tangeret, cum ascendisset <lb/>
            ad patrem, nisi forte fidei profectu et mentis ascensu, qua <lb/>
             deus homini fit longinquus aut proximus? et illa dubitauerat <lb n="10"/>
            de Christo, quem hortulanum putauerat; ideo fortassis audire <lb/>
            meruit: Noli me tangere; indigna enim iudicabatur, ut <lb/>
            tangeret manu Christum, quem necdum fide adprehenderat <lb/>
            nec intellexerat deum, cum hortulanum putasset, de quo <lb/>
             paulo ante ab angelis audierat: Quid quaeritis uiuentem <lb n="15"/>
            cum mortuis? noli ergo me tangere, quia tibi nondum <lb/>
            ascendi ad patrem, cui adhuc tantum homo uideor; <lb/>
            postea me tanges, cum ad agnoscendum me credendo conscenderis.' <lb/>
            </p>
          </div>