<div xmlns="http://www.tei-c.org/ns/1.0" type="textpart" subtype="section" n="3"><p> Item cum aliquid strenue atque alacriter agitis et inpigre <lb/>
            operamini siue in orationibus siue in ieiuniis siue in elemosynis <lb/>
            uel tribuentes aliquid indigentibus uel donantes <lb/>
            iniurias, sicut et deus in Christo donauit nobis. <lb/>
            siue edomantes perniciosas consuetudines castigantesque <lb n="5"/>
            corpus et <choice><sic>seruitnti</sic><corr>seruituti</corr></choice> subicientes siue sufferentes tribulationem <lb/>
            et ante omnia uos ipsos inuicem in dilectionem â€” <lb/>
            quid enim sufferat, qui fratrem non suffert? - siue prospicientes <lb/>
            astutiam atque insidias temptatoris et scuto fidei <lb/>
            iacula eius ignita repellentes et extinguentes siue <lb n="10"/>
            cantantes <sic>etpsallentes</sic> in cordibus uestris domino <lb/>
            uel uocibus a corde non dissonis: omnia in gloriam dei <lb/>
            facite, qui operatur omnia in omnibus, atque ita <lb/>
            feruentes spiritu, ut in domino laudetur anima <lb/>
            uestra. ipsa est enim actio recti itineris, quae oculos <lb n="15"/>
            semper habet ad dominum, quoniam ipse euellet <lb/>
            de laqueo pedes. talis actio nec frigitur negotio nec frigida <lb/>
            est otio nec turbulenta nec marcida est nec audax nec <lb/>
            fugax nec praeceps nec iacens. haec agite et deus pacis <lb/>
            erit uobiscum. <lb n="20"/>
            
</p>
          </div>