<div xmlns="http://www.tei-c.org/ns/1.0" type="textpart" subtype="section" n="18"><p> Quibus omnibus rebus cum eos non ueros iudices sed inimieos <lb/>
            atque corruptos Caecilianus conuenisse cognosceret, <lb/>
            quando fieri posset, ut uel ipse uellet uel populus, cui praesidebat, <lb/>
            permitteret, ut relicta ecclesia iret in domum priuatam <lb/>
            non collegarum discutiendus examine sed factionis<lb n="5"/>
            cuneo et odiis muliebribus trucidandus, cum sibi praesertim <lb/>
            uideret apud ecclesiam transmarinam priuatis inimicitiis et <lb/>
            ab utraque parte dissensionis alienam incorruptum et integrum <lb/>
            examen suae causae remanere? ubi si nihil aduersarii agere <lb/>
            uellent, ipsi se ab orbis terrarum innocentissima communione<lb n="10"/>
            praeciderent; si autem illic eum accusare temptassent, tunc <lb/>
            sibi adesset, tunc innocentiam suam aduersus eorum machinamenta <lb/>
            defenderet, sicut postea factum esse didicistis, cum <lb/>
            tamen illi nimis sero quaesissent iudicium transmarinum iam <lb/>
            schismatis rei, iam leuati altaris horrendo scelere maculati. <lb n="15"/>
            primo enim facerent, si ueritate niterentur; sed falsis rumoribus <lb/>
            temporis diuturnitate firmatis quasi uetusta fama praeiudicante <lb/>
            ad iudicium uenire uoluerunt aut, quod magis <lb/>
            credendum est, damnato prius, sicut libuit, Caeciliano quasi <lb/>
            securi sibi uidebantur praefidentes numero suo nec audentes <lb n="20"/>
            alibi commouere causam tam malam, ubi nulla corruptione <lb/>
            operante posset ueritas inueniri. 
</p>
          </div>