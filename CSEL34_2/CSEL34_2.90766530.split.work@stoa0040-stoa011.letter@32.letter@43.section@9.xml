<div xmlns="http://www.tei-c.org/ns/1.0" type="textpart" subtype="section" n="9"><p> Huic tam sano rectoque consilio quisquis infrenis obtemperare <lb/>
            noluisset, quid esset facturus aut quo modo aliquem <lb/>
            absentium collegarum esset damnaturus, cum in potestate<lb n="5"/>
            acta concilii non haberet contradicente primate? quod si tanta <lb/>
            et aduersus primam sedem seditio nasceretur, ut nonnulli <lb/>
            damnare iam uellent, quos uolebat ille differri, quanto melius <lb/>
            a talibus inquieta et inpacata molientibus quam a totius orbis <lb/>
            communione dissentiretur! sed quia non erant. quae in Caecilianum<lb n="10"/>
            et ordinatores eius transmarino iudicio probarentur, <lb/>
            propterea nec, priusquam in eum sententias dicerent, differre <lb/>
            noluerunt nec, postea quam dixerunt. perseueranter id agere, <lb/>
            ut ecclesiae transmarinae in notitiam perferretur, quorum <lb/>
            traditorum in Africa damnatorum communionem uitare deberent,<lb n="15"/>
            quia, si id facere temptauissent, adessent sibi Caecilianus <lb/>
            et ceteri et suam causam aduersus fallaces criminatores apud <lb/>
            transmarinos ecclesiasticos iudices diligentissima discussione <lb/>
            purgarent. 
</p>
          </div>