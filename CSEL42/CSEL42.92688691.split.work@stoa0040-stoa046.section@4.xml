<div xmlns="http://www.tei-c.org/ns/1.0" type="textpart" subtype="section" n="4">
<p>Nam cum tria constituat atque distinguat, quibus diuina <lb n="10"/>
            mandata dicit inpleri: possibilitatem, uoluntatem, actionem — <lb/>
            possibilitatem scilicet, qua potest homo esse iustus, uoluntatem, <lb/>
            qua uult esse iustus, actionem, qua iustus est — <lb/>
            horum trium primum, id est possibilitatem datam confitetur <lb/>
            a creatore naturae nec esse in nostra potestate, sed eam nos <lb n="15"/>
            habere, etiamsi nolimus, duo uero reliqua, id est uoluntatem <lb/>
            et actionem nostra esse asserit atque ita nobis tribuit, ut <lb/>
            nonnisi a nobis esse contendat. denique gratia dei non ista <lb/>
            duo, quae nostra omnino uult esse, id est uoluntatem et <lb/>
            actionem, sed illam, quae in potestate nostra non est et nobis <lb n="20"/>
            ex deo est, id est possibilitatem, perhibet adiuuari, tamquam <lb/>
            illa quae nostra sunt, hoc est uoluntas et actio, tam sint <lb/>
            ualentia ad declinandum a malo et faciendum bonum, ut <lb/>
            diuino adiutorio non indigeant, illud uero, quod nobis ex deo <lb/>
            est, hoc sit inualidum, id est possibilitas, ut semper gratiae <lb n="25"/>
            adiuuetur auxilio. 
</p>
          
</div>