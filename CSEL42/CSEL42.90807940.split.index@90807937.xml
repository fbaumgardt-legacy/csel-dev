<div xmlns="http://www.tei-c.org/ns/1.0" type="textpart" subtype="index">
          <ab>
            <title type="sub">TESTIMONIA. </title>
          </ab>
          <p><hi rend="italic">1. Augustinus in pmefatione Operis impcrfccti contra Iulianum: <lb/>
            </hi> Scripsi librum ad comitem Valerium, cuius libri titulus <lb/>
            est 'de nuptiis et concupiscentia', eo quod ad illum peruenisse <lb/>
            cognoueram dicere Pelagianos damnatores nos esse nuptiarum. <lb n="5"/>
            denique in illo opere nuptiarum bonum a concupiscentiae <lb/>
            carnalis malo, quo bene utitur pudicitia coniugalis, quali potui <lb/>
            disputatione discreui. quo libro accepto memoratus uir inlustris <lb/>
            misit mihi in chartula nonnullas sententias decerptas ex opere <lb/>
            Iuliani haeretici Pelagiani — in quo opere libris quattuor respondisse<lb n="10"/>
            sibi uisus est illi uni meo, quem de nuptiis et concupiscentia <lb/>
            me scripsisse memoraui — missas sibi a nescio quo, qui <lb/>
            eas, ut uoluit, ex primo Iuliani libro decerpendas curauit, quibus <lb/>
            ut quantocius responderem idem Valerius poposcit. et <lb/>
            factum est, ut sub eodem titulo etiam secundum librum scriberem,<lb n="15"/>
            contra quem Iulianus alios octo nimia loquacitate conscripsit. 
</p>
          <p><hi rend="italic">2. Idem in epistula CCVII ad Clawlium:</hi> Quisquis ergo et <lb/>
            illum secundum librum meum ad comitem identidem Valerium <lb/>
            sicut primum conscriptum legit, nouerit me in quibusdam non <lb/>
            respondisse Iuliano, sed ei potius, qui de libris eius illa relegit et<lb n="20"/>
            non ita posuit ut inuenit, sed aliquantum putauit esse mutanda, <lb/>
            fortasse ut eo modo quasi sua faceret quae aliena esse constaret. 
</p>
          <p><hi rend="italic">3. Augustinus in Bctractcdionum libro II cap</hi>. 53: Scripsi duos <lb/>
            libros ad inlustrem uirum comitem Valerium, cum audissem <lb/>
            Pelagianos ei nescio quid scripsisse de nobis, quod scilicet<lb n="25"/>
            nuptias damnaremus asserendo originale peccatum, quorum librorum <lb/>
            titulus est 'de nuptiis et concupiscentia'. bonitatem quippe <lb/>
            defendimus nuptiarum, ne putaretur earum esse uitium concupiscentia <lb/>
            carnis et lex in membris repugnans legi mentis, quo <lb/>
            malo libidinis bene utitur ad filios procreandos pudicitia coniugalis.<lb n="30"/>
            ut autem duo libri essent, primus uenit in Iuliani Pelagiani <lb/>
            manus et scripsit aduersus eum libros quattuor, ex quibus <lb/>
            quidam nonnulla decerpsit et comiti Valerio misit, ille uero ad <lb/>
            nos. quae cum accepissem, alio libro ad eadem ipsa respondi. 
</p>
        
</div>