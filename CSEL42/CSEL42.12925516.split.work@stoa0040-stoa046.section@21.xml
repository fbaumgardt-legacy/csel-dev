<div xmlns="http://www.tei-c.org/ns/1.0" type="textpart" subtype="section" n="21">
<p><milestone unit="altchapter" n="20"/> Illa ergo possibilitas non, ut iste opinatur, una <lb n="15"/>
            eademque radix est bonorum et malorum; aliud est enim <lb/>
            caritas radix bonorum, aliud cupiditas radix malorum <lb/>
            tantumque inter se differunt quantum uirtus et uitium. sed <lb/>
            plane illa possibilitas utriusque radicis est capax, quia non <lb/>
            solum potest homo habere caritatem, qua sit arbor bona, sed <lb n="20"/>
            potest etiam cupiditatem, qua sit arbor mala. sed cupiditas <lb/>
            hominis, quae uitium est, hominem habet auctorem uel <lb/>
            hominis deceptorem, non hominis creatorem; ipsa est enim <lb/>
            concupiscentia carnis et concupiscentia oculorum <lb/>
            et ambitio saeculi, quae non est ex patre, sed ex <lb n="25"/>
            mundo est. quis autem nesciat mundi nomine solere appellare <lb/>
            scripturam a quibus habitatur hic mundus? 
</p>
          
</div>