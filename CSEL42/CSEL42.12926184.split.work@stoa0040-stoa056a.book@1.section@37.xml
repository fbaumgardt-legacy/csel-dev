<div xmlns="http://www.tei-c.org/ns/1.0" type="textpart" subtype="section" n="37">
<p><milestone unit="altchapter" n="22"/> 'Ostende', inquit, <sic>lsine</sic> commixtione nuptias corporales\ <lb n="10"/>
            non ostendo ego nuptias corporales sine commixtione, <lb/>
            sed nec ipse ostendit eandem commixtionem sine confusione. <lb/>
            in paradiso autem si peccatum non praecessisset, non esset <lb/>
            quidem sine utriusque sexus commixtione generatio, sed esset <lb/>
            sine confusione commixtio; esset quippe in coeundo tranquilla <lb n="15"/>
            membrorum oboedientia, non pudenda carnis concupiscentia. <lb/>
            proinde coniugium bonum est, unde ordinate seminatus nascitur <lb/>
            homo, et fructus coniugii bonus, quod est ipse qui ita nascitur <lb/>
            homo; sed peccatum malum est, cum quo nascitur omnis <lb/>
            homo. deus quippe fecit et facit hominem, sed per unum <lb n="20"/>
            hominem peccatum intrauit in mundum et per peccatum <lb/>
            mors, et ita in omnes homines pertransiit, in quo <lb/>
            omnes peccauerunt. 
</p>
          
</div>