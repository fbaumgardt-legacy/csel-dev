<div xmlns="http://www.tei-c.org/ns/1.0" type="textpart" subtype="section" n="20">
<p><milestone unit="altchapter" n="19"/> Facit autem homo arborem bonam. quando dei <lb/>
            accipit gratiam; non enim se ex malo bonum per se ipsum <lb/>
            facit, sed ex illo et per illum et in illo qui semper est bonus <lb/>
            nec tantum ut arbor sit bona, sed etiam ut faciat fructus <lb/>
            bonos, eadem gratia necessarium est ut adiuuetur, sine qua <lb n="5"/>
            boni aliquid facere non potest. ipse quippe in bonis arboribus <lb/>
            cooperatur fructum, qui et forinsecus rigat atque excolit per <lb/>
            quemlibet ministrum et per se dat intrinsecus incrementum. <lb/>
            malam uero arborem homo facit, quando se ipsum malum <lb/>
            facit, quando a bono incommutabili deficit; ab eo quippe <lb n="10"/>
            defectus est origo uoluntatis malae. qui defectus non aliam <lb/>
            naturam malam initiat, sed eam quae bona condita est uitiat; <lb/>
            sanato autem uitio nullum malum remanet, quia uitium <lb/>
            naturae quidem inerat, sed uitium natura non erat. 
</p>
          
</div>