<div xmlns="http://www.tei-c.org/ns/1.0" type="textpart" subtype="section" n="46">
<p><milestone unit="altchapter" n="42"/> Hoc ergo pro meo captu intellegere potui in <lb/>
            Pelagii scriptis, quando nominat gratiam. uidetis autem, quod <lb/>
            qui ista sentiunt ignorantes dei iustitiam suam uolunt <lb/>
            constituere et longe ab illa sunt, quae nobis ex deo est, <lb/>
            non ex nobis, quam in scripturis, maxime sanctis canonicis, <lb n="15"/>
            aduertere atque agnoscere debuerunt. sed quia eas secundum <lb/>
            suum sensum legunt. profecto in illis nec aperta contuentur. <lb/>
            utinam ergo saltem in catholicorum uirorum scriptis, a quibus <lb/>
            eas recte intellectas esse non dubitant, quid sit de adiutorio <lb/>
            diuinae gratiae sentiendum non neglegenter attenderent nec <lb n="20"/>
            suae sententiae amore nimio praeterirent! nam iste ipse Pelagius <lb/>
            in illo ipso recenti opusculo suo, cuius se commemoratione <lb/>
            defendit, id est in tertio libro pro libero arbitrio, sanctum <lb/>
            Ambrosium quemadmodum laudet accipite. 
</p>
          
</div>