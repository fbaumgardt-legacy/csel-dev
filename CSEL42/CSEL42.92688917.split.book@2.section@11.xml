<div xmlns="http://www.tei-c.org/ns/1.0" type="textpart" subtype="section" n="11">
<p><milestone unit="altchapter" n="10"/> Iam nunc diligenter attendite, unde monstretur quod <lb/>
            Palaestinos Pelagius fefellerit iudices, ut alia taceam, in hac <lb/>
            ipsa quaestione de baptismate paruulorum, ne forte cuipiam <lb/>
            in eo quod diximus eum sensum, in quo liberior Caelestius <lb n="15"/>
            fuit, uobis occultasse Pelagium, cum et ipse non aliter sentiat, <lb/>
            calumniari potius uel suspicari quam certum aliquid comprehendisse <lb/>
            uideamur. nempe iam superius satis claruit propterea <lb/>
            Caelestium noluisse damnare quod dicitur 'Adae peccatum <lb/>
            ipsi soli obfuisse, non generi humano et infantes qui nascuntur <lb n="20"/>
            in eo statu esse, in quo Adam fuit ante praeuaricationem', <lb/>
            quia uidebat, si ista damnaret, confirmare se in infantibus <lb/>
            peccati ex Adam transitum. haec autem cum fuissent obiecta <lb/>
            Pelagio, quod ea cum Caelestio etiam ipse sentiret, sine ulla <lb/>
            retractatione damnauit. quod licet uos legisse sciam, tamen <lb n="25"/>
            quia non solis uobis hoc scribitur, ne pigeat lectorem ad ipsa <lb/>
            gesta recurrere uel, si ea non habet, etiam cum labore perquirere, <lb/>
            ipsa inde uerba transcribimus, quae infra scripta sunt. 
</p>
          
</div>