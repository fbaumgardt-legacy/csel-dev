<div xmlns="http://www.tei-c.org/ns/1.0" type="textpart" subtype="section" n="1">
         <p>Cum diu moleste haberem, quod aliquotiens scripserim et <lb/>
            nulla tuae sublimitatis rescripta meruerim, repente epistolas tres <lb n="5"/>
            tuae benignitatis accepi: unam non ad me solum datam per <lb/>
            coepiscopum meum Vindemialem et non longe post per conpresbyterum <lb/>
            Firmum duas, qui uir sanctus nobisque, ut ab illo scire <lb/>
            potuisti, familiarissima caritate coniunctus multa nobiscum de <lb/>
            tua excellentia conloquendo et ueraciter insinuando qualem te in <lb n="10"/>
            Christi uisceribus nouerit non solum eas quas memoratus episcopus <lb/>
            uel quas ipse attulit, sed etiam illas quas non accepisse <lb/>
            querebamur litteras uicit. et ideo de te narratio eius suauior nobis <lb/>
            erat, quia ea dicebat, quae ipse non posses ne quidem me inquirente <lb/>
            rescribere, ne tuarum laudum, quod sancta scriptura <lb n="15"/>
            prohibet, fieres praedicator. quamquam et ego uerear haec ad <lb/>
            te scribere, ne suspicionem adulantis incurram, domine inlustris <lb/>
            et merito praestantissime atque in Christi dilectione carissime fili. 
</p>
          
</div>