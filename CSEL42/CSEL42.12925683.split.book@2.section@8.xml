<div xmlns="http://www.tei-c.org/ns/1.0" type="textpart" subtype="section" n="8">
<p><milestone unit="altchapter" n="7"/> Hanc eius praelocutionem uenerabilis papa Zosimus <lb/>
            tenens egit cum homine, quem falsae doctrinae uentus inflauerat, <lb/>
            ut ea quae illi a diacono Paulino fuerant obiecta damnaret <lb/>
            atque ut sedis apostolicae litteris, quae a sanctae <lb/>
            memoriae suo praecessore manauerant, praeberet assensum. <lb n="10"/>
            at ille noluit quidem diaconi obiecta damnare, sed beati papae <lb/>
            Innocentii litteris non est ausus obsistere, immo <choice><sic>lse</sic><corr>se</corr></choice> omnia, <lb/>
            quae sedes illa damnaret, damnaturum esse' promisit. atque <lb/>
            ita uelut phreneticus, ut requiesceret, tamquam leniter fotus a <lb/>
            uinculis tamen excommunicationis nondum est creditus esse <lb n="15"/>
            soluendus. sed interposito duorum mensium tempore, donec <lb/>
            rescriberetur ex Africa, resipiscendi ei locus sub quadam <lb/>
            medicinali sententiae lenitate concessus est, quoniam reuera, <lb/>
            si deposita peruicaciae uanitate quod promiserat uellet attendere <lb/>
            et easdem litteras quibus se consensurum esse responderat <lb n="20"/>
            diligenter legeret, sanaretur. sed posteaquam ex Africano <lb/>
            episcoporum concilio rescripta directa sunt, quid fuerit consecutum, <lb/>
            ut iustissime in eum sententia proferretur, cuncta <lb/>
            legite, quia cuncta transmisimus. 
</p>
          
</div>