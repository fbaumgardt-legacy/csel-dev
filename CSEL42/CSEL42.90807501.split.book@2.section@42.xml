<div xmlns="http://www.tei-c.org/ns/1.0" type="textpart" subtype="section" n="42">
<p><milestone unit="altchapter" n="37"/> Clarum est igitur hoc non esse nuptiis <sic>iuputandum</sic>, <lb/>
            quod etsi non esset, nuptiae tamen essent, quarum <lb/>
            bonum non aufertur isto malo, sed ab eis et hoc malum in <lb/>
            usum uertitur bonum. uerum quia iam ista conditione mortalium<lb n="10"/>
            nunc simul aguntur concubitus et libido, eo fit, ut cum <lb/>
            libido reprehenditur, etiam nuptialis concubitus licitus et honestus <lb/>
            reprehendi putetur ab eis, qui nolunt discernere ista <lb/>
            uel nesciunt. nec attendunt illud esse nuptiarum bonum, unde <lb/>
            gloriantur nuptiae, id est proles, pudicitia, sacramentum, illud <lb n="15"/>
            autem non esse nuptiarum, sed carnalis concupiscentiae malum, <lb/>
            de quo erubescunt et nuptiae. sed quia sine illo malo fieri <lb/>
            non potest nuptiarum bonum, hoc est propagatio filiorum, ubi <lb/>
            ad huius modi opus uenitur, secreta quaeruntur, arbitri remouentur, <lb/>
            filiorum quoque ipsorum, si iam inde aliqui nati sunt,<lb n="20"/>
            cum per aetatem sentire ista iam coeperint, praesentia deuitatur, <lb/>
            atque ita nuptiae sinuntur exercere quod licet, ut non <lb/>
            neglegant occultare quod dedecet. hinc est, quod infantes etiam <lb/>
            qui peccare non possunt, non tamen sine peccati contagione <lb/>
            nascuntur, non ex hoc quod licet, sed ex eo quod dedecet. nam <lb n="25"/>
            ex hoc quod licet natura nascitur, ex illo quod dedecet uitium. <lb/>
            naturae nascentis est auctor deus, qui hominem condidit et <lb/>
            qui uirum ac feminam nuptiali iure coniunxit, uitii uero auctor <lb/>
            est diaboli decipientis calliditas et hominis consentientis <lb/>
            uoluntas. <lb n="30"/>
            
</p>
          
</div>