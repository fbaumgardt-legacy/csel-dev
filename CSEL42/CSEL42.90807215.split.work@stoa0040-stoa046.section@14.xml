<div xmlns="http://www.tei-c.org/ns/1.0" type="textpart" subtype="section" n="14">
<p><milestone unit="altchapter" n="13"/> Haec gratia si doctrina dicenda est, certe sic<lb n="15"/>
            dicatur, ut altius et interius eam deus cum ineffabili suauitate <lb/>
            credatur infundere non solum per eos, qui plantant et rigant <lb/>
            extrinsecus, sed etiam per se ipsum, qui incrementum <lb/>
            suum ministrat occultus, ita ut non ostendat tantummodo <lb/>
            ueritatem, uerum.etiam inpertiat caritatem. sic enim docet<lb n="20"/>
            deus eos, qui secundum propositum uocati sunt, simul donans <lb/>
            et quid agant scire et quod sciunt agere. unde ad Thessalonicenses <lb/>
            sic apostolus loquitur: de caritate autem fraternitatis <lb/>
            non opus habetis uobis scribi; nam ipsi uos a <lb/>
            deo didicistis, ut diligatis inuicem. atque ut probaret<lb n="25"/>
            eos a deo didicisse, subiunxit: etenim facitis illud in <lb/>
            omnes fratres in uniuersa Macedonia, tamquam hoc sit <lb/>
            certissimum indicium, quod a deo didiceris, si id quod didiceris <lb/>
            feceris. isto modo sunt omnes secundum propositum

<note type="footnote"> 6 I Cor. 2, 14 9 II Cor. 12. 9 10 Rom. 8, 28 17 cf. I Cor. <lb/>
            3. 7 23 1 Thess. 4, 9 26 I Thess. 4, 10 </note>

<note type="footnote"> 1 in <hi rend="italic">alt. om. C</hi> 3 corporatione <hi rend="italic">M</hi> 4 quando] quin <hi rend="italic">IIICh in mg</hi>. <lb/>
            quandone <hi rend="italic">P</hi> cui ne <hi rend="italic">Vd</hi> 9 quia <hi rend="italic">M</hi> 11 ait <hi rend="italic">M</hi> 16 ineffabilis <hi rend="italic">M</hi> <lb/>
            22 tessalonicenses <hi rend="italic">MChT</hi> 23 loquitur apostolus <hi rend="italic">C</hi> 26 didiÂ§cisse C <lb/>
            subiuncxit <hi rend="italic">T</hi> 28 didiceritis <hi rend="italic">b</hi> didiceritis feceritis <hi rend="italic">b</hi> </note> <lb/>
             
<pb n="137"/>
            uocati, sicut scriptum est in Prophetis, docibiles dei. qui <lb/>
            autem nouit quidem quid fieri debeat et non facit, nondum a <lb/>
            deo didicit secundum gratiam, sed secundum legem, non <lb/>
            secundum spiritum, sed secundum litteram, quamuis multi <lb/>
            quod imperat lex facere uideantur timore poenae, non amore <lb n="5"/>
            iustitiae, quam dicit apostolus iustitiam suam, quae ex lege <lb/>
            est, tamquam sit imperata, non data; si autem data est, non <lb/>
            dicitur iustitia nostra, sed dei, quia sic fit nostra, ut sit nobis <lb/>
            ex deo. dicit enim: ut inueniar in illo non habens meam <lb/>
            iustitiam quae ex lege est, sed eam quae ex fide est <lb n="10"/>
            Iesu, iustitiam ex deo. tantum igitur inter legem distat et <lb/>
            gratiam, ut, cum lex esse non dubitetur ex deo, iustitia tamen, <lb/>
            quae ex lege est, non sit ex deo, sed iustitia, quae per gratiam <lb/>
            consummatur, ex deo. quia ex lege iustitia dicitur, quae <lb/>
            fit propter legis maledictum, iustitia ex deo dicitur, quae <lb n="15"/>
            datur per gratiae beneficium, ut non sit terribile, sed suaue <lb/>
            mandatum, sicut oratur in psalmo: suauis es, domine, et <lb/>
            in tua suauitate doce me iustitiam tuam, id est, ut <lb/>
            non formidine poenae seruiliter cogar esse sub lege, sed <lb/>
            libera caritate delecter esse cum lege. praeceptum quippe <lb n="20"/>
            liber facit, qui libens facit. et hoc modo quisquis discit, agit <lb/>
            omnino quicquid agendum didicerit. 
</p>
          
</div>