<div xmlns="http://www.tei-c.org/ns/1.0" type="textpart" subtype="section" n="27">
<p>Item quod dicit: uias enim eius custodiui et non <lb/>
            declinaui a mandatis eius neque discedam, custodit <lb/>
            uias dei, qui non sic exorbitat, ut eas relinquat, sed in eis <lb/>
            currendo proficit, etsi aliquando <sic>utinfirmus</sic> offendit aut titubat; <lb/>
            proficit autem minuendo peccata, donec perueniat ubi sine<lb n="5"/>
            peccato sit. non enim aliter potest eo modo proficere nisi <lb/>
            custodiendo uias eius. declinat autem a mandatis domini atque <lb/>
            discedit apostata, non ille, qui, etiamsi habet peccatum, <lb/>
            confligendi tamen cum eo perseuerantiam non relinquit, donec <lb/>
            eo perueniat, ubi nulla cum morte contentio remanebit. in<lb n="10"/>
            isto ergo conflictu induimur ea iustitia, qua hic ex fide <lb/>
            uiuitur, et ea quodam modo loricamur. assumimus quoque <lb/>
            iudicium, quod etiam contra nos pro nobis facimus, quando <lb/>
            peccata nostra accusando damnamus. unde scriptum est: <lb/>
            iustus ipse sui accusator est in primordio sermonis. <lb n="15"/>
            hinc item dicit: iustitia uestitus eram, et circumdedi <lb/>
            mihi iudicium sicut chlamydem. nam et ista uestis belli <lb/>
            magis solet esse quam pacis, ubi adhuc expugnatur concupiscentia., <lb/>
            non ubi erit plena sine aliquo prorsus hoste iustitia <lb/>
            nouissima inimica morte destructa. <lb n="20"/>
            
</p>
          
</div>