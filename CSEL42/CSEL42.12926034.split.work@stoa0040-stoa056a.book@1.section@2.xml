<div xmlns="http://www.tei-c.org/ns/1.0" type="textpart" subtype="section" n="2">
<p><milestone unit="altchapter" n="2"/> <sic>Chartula</sic>, cui nunc respondeo, hoc titulo praenotatur: <lb/>
            'capitula de libro Augustini quem scripsit contra quae de libris <lb/>
            pauca decerpsi'. hic uideo eum qui tuae praestantiae ista scripta <lb/>
            direxit de nescio quibus ea libris causa, quantum existimo, <lb/>
            celerioris responsionis, ne tuam differret instantiam, uoluisse <lb n="10"/>
            decerpere. qui autem sint isti libri cum cogitarem, eos esse <lb/>
            arbitratus sum, quorum mentionem Iulianus facit in epistula <lb/>
            quam Romam misit, cuius exemplum simul ad me usque peruenit. <lb/>
            ibi quippe ait: 'dicunt etiam istas quae modo aguntur <lb/>
            nuptias a deo institutas non fuisse, quod in libro Augustini <lb n="15"/>
            legitur, contra quem ego modo quattuor libellis respondi.' <lb/>
            credo, ex his libellis ista decerpta sunt. unde melius fortasse <lb/>
            fuerat, ut uniuerso ipsi operi eius, quod quattuor uoluminibus <lb/>
            explicauit, redarguendo et refellendo nostra elaboraret intentio, <lb/>
            nisi et ego responsionem differre noluissem, sicut nec tu <lb n="20"/>
            transmissionem scriptorum, quibus respondendum est, distulisti. <lb/>
            </p>
          
</div>