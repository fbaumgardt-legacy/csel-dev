<div xmlns="http://www.tei-c.org/ns/1.0" type="textpart" subtype="section" n="7">
<p><milestone unit="altchapter" n="6"/> Neque hinc Pelagius incautos fallat et simplices uel <lb/>
            etiam se ipsum, quoniam cum dixisset: (ergo in uoluntate et <lb/>
            opere bono laus hominis est', uelut correxit atque addidit:<lb n="5"/>
            'immo et hominis et dei'. non enim hoc propterea dixit, quia <lb/>
            secundum sanam doctrinam intellegi uoluit, quod et uelle et <lb/>
            operari deus operetur in nobis, sed cur hoc dixerit satis euidenter <lb/>
            ostendit continuo subiungendo: 'qui ipsius uoluntatis <lb/>
            et operis possibilitatem dedit'. hanc autem possibilitatem in<lb n="10"/>
            natura eum ponere de uerbis eius superioribus clarum est. <lb/>
            sed ne nihil de gratia dixisse uideretur, adiunxit: 'quique ipsam <lb/>
            possibilitatem gratiae suae adiuuat semper auxilio'; non ait: <lb/>
            ipsam uoluntatem uel ipsam operationem — quod si diceret, <lb/>
            non abhorrere a doctrina apostolica uideretur — sed ait:<lb n="15"/>
            'ipsam possibilitatem', illud uidelicet ex tribus, quod in natura <lb/>
            locauit, 'gratiae suae adiuuat semper auxilio', ut scilicet in <lb/>
            uoluntate et actione non ideo laus sit et dei et hominis, quia <lb/>
            sic uult homo, ut tamen deus uoluntati eius ardorem dilectionis <lb/>
            inspiret, et sic operatur homo, ut tamen deus cooperetur<lb n="20"/>
            — sine cuius adiutorio quid est homo? — sed ideo ad <lb/>
            hanc laudem adiunxit et deum, quia nisi natura esset in qua <lb/>
            nos condidit, qua uelle et agere possemus, nec uellemus nec <lb/>
            ageremus. 
</p>
          
</div>