<div xmlns="http://www.tei-c.org/ns/1.0" type="textpart" subtype="section" n="12">
<p><milestone unit="altchapter" n="11"/> Quid autem dicam de reuelatione sapientiae? <lb/>
            neque enim facile quisquam sperauerit in hac uita posse peruenire <lb n="5"/>
            ad magnitudinem reuelationum apostoli Pauli et utique <lb/>
            in eis quid aliud credendum est ei reuelari solere, nisi quod <lb/>
            ad sapientiam pertineret? et tamen dicit: in magnitudine <lb/>
            reuelationum mearum ne extollar, datus est mihi stimulus <lb/>
            carnis meae, angelus satanae, qui me colaphizet. <lb n="10"/>
            propter quod ter dominum rogaui. ut auferret eum a <lb/>
            me, et dixit mihi: sufficit tibi gratia mea; nam uirtus <lb/>
            in infirmitate perficitur. procul dubio si iam summa et <lb/>
            cui nihil esset addendum caritas in apostolo tunc fuisset, <lb/>
            quae omnino non posset inflari, numquid necessarius esset <lb n="15"/>
            angelus satanae, quo colaphizante reprimeretur elatio, quae in <lb/>
            magnitudine reuelationum posset existere? quid est autem <lb/>
            aliud elatio quam inflatio? et utique de caritate uerissime <lb/>
            dictum est: caritas non aemulatur, non inflatur. haec <lb/>
            itaque caritas adhuc etiam in tanto apostolo de die in. diem <lb n="20"/>
            profecto augebatur, quamdiu homo eius interior de die in <lb/>
            diem renouabatur, perficienda sine dubio ubi iam non posset <lb/>
            <choice><sic>iuflari</sic><corr>inflari</corr></choice>. tunc autem mens eius adhuc erat, ubi inflaretur <lb/>
            magnitudine reuelationis, donec impleretur solido aedificio <lb/>
            caritatis; nondum enim perueniendo apprehenderat, quo proficiendo <lb n="25"/>
            currebat. 
</p>
          
</div>