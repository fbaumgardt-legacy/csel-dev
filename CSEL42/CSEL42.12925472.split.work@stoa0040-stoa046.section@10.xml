<div xmlns="http://www.tei-c.org/ns/1.0" type="textpart" subtype="section" n="10">
<p><milestone unit="altchapter" n="9"/> Quid ergo est, quod iste legem atque doctrinam <lb/>
            deputat gratiam, qua iuuamur ad operandam iustitiam, quae <lb/>
            ut multum adiuuet, ad hoc adiuuat ut gratia requiratur? <lb n="10"/>
            nemo enim legem potest implere per legem; plenitudo enim <lb/>
            legis caritas, caritas autem dei non per legem diffusa <lb/>
            est in cordibus nostris, sed per spiritum sanctum qui <lb/>
            datus est nobis. proinde per legem gratia demonstratur. ut <lb/>
            lex per gratiam compleatur. quid enim iuuat Pelagium, quia <lb n="15"/>
            diuersis uerbis eandem rem dicit, ut non intellegatur in lege <lb/>
            atque doctrina gratiam constituere, qua possibilitatem naturae <lb/>
            asserit adiuuari? quantum autem existimo, ideo ueretur intellegi, <lb/>
            quia damnauit eos, qui dicunt gratiam dei et adiutorium <lb/>
            non ad singulos actus dari, sed in libero arbitrio esse <lb n="20"/>
            uel in lege atque doctrina, et tamen latere se putat, cum <lb/>
            aliis atque aliis locutionibus uersat significationem legis atque <lb/>
            doctrinae. 
</p>
          
</div>