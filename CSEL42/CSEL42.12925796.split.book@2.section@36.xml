<div xmlns="http://www.tei-c.org/ns/1.0" type="textpart" subtype="section" n="36">
<p><milestone unit="altchapter" n="31"/> Quid sibi ergo uult pro nullo propriae uoluntatis <lb/>
            admisso tanta damnatio? neque enim, sicut nonnulli secundum <lb/>
            Platonicos opinantur, hoc uniuscuiusque infantis animae redditur, <lb/>
            quod ante istam uitam sua uoluntate commisit, cum haberet <lb/>
            ante hoc corpus uel bene uel male uiuendi liberum arbitrium, <lb n="5"/>
            cum Paulus apostolus apertissime dicat nondum natos nihil <lb/>
            egisse boni uel mali. unde ergo recte infans illa perditione <lb/>
            punitur, nisi quia pertinet ad massam perditionis et iuste intellegitur <lb/>
            ex Adam natus antiqui debiti obligatione damnatus, <lb/>
            nisi inde fuerit non secundum debitum, sed secundum gratiam <lb n="10"/>
            liberatus? quam gratiam nisi gratiam dei per Iesum Chri <lb/>
            stum dominum nostrum, quem profecto inter cetera <lb/>
            ueterum sacramenta etiam ipsa praeputii circumcisio prophetauit? <lb/>
            dies enim octauus est in hebdomadum recursibus dies <lb/>
            dominicus, quo resurrexit dominus, et petra erat Christus. <lb n="15"/>
            unde circumcisionis cultellus est petrinus et caro praeputii <lb/>
            corpus peccati. 
</p>
          
</div>