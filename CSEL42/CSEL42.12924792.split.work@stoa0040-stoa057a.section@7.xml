<div xmlns="http://www.tei-c.org/ns/1.0" type="textpart" subtype="section" n="7">
<p>'Iterum', ait, 'quaerendum est, an uelit hominem deus sine <lb/>
            peccato esse. procul dubio uult et procul dubio potest. quis <lb n="10"/>
            enim tam demens, ut uel dubitet fieri posse, quod deum uelle <lb/>
            non dubitet'? respondetur: si nollet deus hominem sine peccato <lb/>
            esse, non mitteret filium suum sine peccato, qui sanaret <lb/>
            homines a peccatis. hoc fit in credentibus et proficientibus <lb/>
            renouatione interioris hominis de die in diem, donec fiat <lb n="15"/>
            perfecta iustitia tamquam sanitas plena. 
</p>
          
</div>