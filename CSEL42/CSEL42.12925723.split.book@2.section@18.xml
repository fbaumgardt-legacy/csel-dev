<div xmlns="http://www.tei-c.org/ns/1.0" type="textpart" subtype="section" n="18">
<p><milestone unit="altchapter" n="17"/> Quae cum ita sint, profecto sentitis in tam <lb/>
            nefandi erroris auctores episcopalia concilia et apostolicam <lb/>
            sedem uniuersamque Romanam ecclesiam Romanumque imperium, <lb n="15"/>
            quod deo propitio christianum est, rectissime fuisse <lb/>
            commotum, donec resipiscant de diaboli laqueis. quis enim <lb/>
            scit, ne forte det illi deus paenitentiam ad cognoscendam et <lb/>
            confitendam et praedicandam etiam ueritatem damnandamque <lb/>
            ueraciter damnabilem falsitatem? quoquo modo autem se habere <lb n="20"/>
            isti uelint, multis tamen misericordia domini esse consultum, <lb/>
            qui eos propterea sectabantur, quia catholicae communioni <lb/>
            uidebant esse sociatos, dubitare non possumus. 
</p>
          
</div>