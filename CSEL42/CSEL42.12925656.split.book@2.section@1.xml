<div xmlns="http://www.tei-c.org/ns/1.0" type="textpart" subtype="section" n="1">
          <p><milestone unit="altchapter" n="1"/>Iam nunc diligenter aduertite de baptismate paruulorum <lb/>
            quam caute debeatis audire homines eius modi, qui neque <lb n="5"/>
            aperte illi aetati lauacrum regenerationis et peccatorum remissionis <lb/>
            audent negare, ne hoc <choice><sic>christianae</sic><corr>Christianae</corr></choice> aures ferre non possint, <lb/>
            et tamen opinionem suam, qua putant peccato primi hominis <lb/>
            carnalem generationem obnoxiam non teneri, tueri et defensare <lb/>
            persistunt, quamuis eis baptismum uideantur in peccatorum <lb n="10"/>
            remissionem concedere. nempe ipsi a Pelagio uos praesente <lb/>
            scripsistis audisse recitante uobis de libello suo, quem etiam <lb/>
            Romam se misisse asserebat, quod 'isdem sacramenti uerbis' <lb/>
            dicant 'debere baptizari infantes quibus et maiores'. quis post <lb/>
            ista uerba putaret eis de hac re ullam mouendam esse quaestionem? <lb n="15"/>
            aut cum faceret, cui non calumniosissimus uideretur, <lb/>
            si non eorum manifesta uerba legerentur, ubi negant paruulos <lb/>
            trahere originale peccatum omnesque sine ullo uitio natos esse <lb/>
            contendunt? 
</p>
          
</div>