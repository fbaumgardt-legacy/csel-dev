<div xmlns="http://www.tei-c.org/ns/1.0" type="textpart" subtype="section" n="21">
<p><milestone unit="altchapter" n="19"/> Frustra ista dicit, non inde se purgat. in <lb/>
            regnum caelorum sine baptismo paruulos intrare non posse <lb n="5"/>
            nec ipsi aliquando negauerunt. sed non inde quaestio est; de <lb/>
            purgatione originalis peccati in paruulis quaestio est. inde se <lb/>
            purget, qui non uult fateri lauacrum regenerationis in paruulis <lb/>
            habere quod purget. et ideo cetera quae dicturus est attendamus. <lb/>
            post interpositum enim ex euangelio testimonium, quod <lb n="10"/>
            nisi renatus ex aqua et spiritu regnum caelorum nullus <lb/>
            possit intrare, unde illis, ut diximus, nulla fit quaestio, secutus <lb/>
            adiunxit dicens: 'quis ille tam inpius est, qui cuiuslibet <lb/>
            aetatis paruulo interdicat communem humani generis redemptionem?' <lb/>
            et hoc ambiguum est, qualem dicat redemptionem: <lb n="15"/>
            utrum ex malo ad bonum an ex bono ad melius. nam et <lb/>
            Caelestius apud Carthaginem in libello suo redemptionem confessus <lb/>
            est paruulorum et tamen noluit confiteri ex Adam in <lb/>
            eos transisse peccatum. 
</p>
          
</div>