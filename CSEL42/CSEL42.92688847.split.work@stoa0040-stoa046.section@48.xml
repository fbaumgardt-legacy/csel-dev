<div xmlns="http://www.tei-c.org/ns/1.0" type="textpart" subtype="section" n="48">
<p><milestone unit="altchapter" n="44"/> Audiat ergo illum uenerabilem antistitem <lb/>
            dicentem et docentem in secundo libro expositionis euangelii <lb/>
            secundum Lucam cooperari dominum etiam uoluntatibus nostris. <lb n="10"/>
            'uides utique', inquit, 'quia ubique domini uirtus studiis cooperatur <lb/>
            humanis, ut nemo possit aedificare sine domino, nemo custodire <lb/>
            sine domino, nemo quicquam incipere sine domino. et <lb/>
            ideo iuxta apostolum siue manducatis siue bibitis, omnia <lb/>
            in dei gloriam facite'. uidetis quemadmodum sanctus Ambrosius<lb n="15"/>
            etiam illud quod solent homines dicere 'nos incipimus <lb/>
            et deus perficit' his uerbis abstulit dicens neminem quicquam <lb/>
            uel incipere sine deo. item in sexto libro eiusdem operis, cum <lb/>
            de duobus illis unius feneratoris debitoribus ageret, 'secundum <lb/>
            homines', inquit, 'plus fortasse offendit, qui plus debuerat; sed<lb n="20"/>
            per misericordiam domini causa mutatur, ut amplius diligat <lb/>
            qui amplius debuit, si tamen gratiam consequatur'. ecce apertissime <lb/>
            praedicat catholicus doctor etiam ipsam dilectionem, <lb/>
            qua quisque amplius diligit, ad beneficium gratiae pertinere. 
</p>
          
</div>