<div xmlns="http://www.tei-c.org/ns/1.0" type="textpart" subtype="section" n="24">
<p><milestone unit="altchapter" n="22"/> Porro autem si interrogetur illa carnis concupiscentia, <lb/>
            qua pudenda facta sunt, quae prius pudenda non <lb/>
            fuerant, nonne respondebit se in membris hominis post peccatum <lb/>
            esse coepisse? et ideo legem peccati uerbis apostolicis <lb/>
            nuncupatam, quod hominem sibi subditum fecerit, quia deo <lb n="5"/>
            suo subditus esse noluit, seque esse, de qua et primi coniugati <lb/>
            tunc erubuerunt, quando pudenda texerunt, et nunc <lb/>
            omnes erubescunt, quando ad concumbendum secreta conquirunt <lb/>
            neque huius operis testes audent habere uel filios, <lb/>
            quos inde genuerunt? cui uerecundiae naturali Cynicorum <lb n="10"/>
            error philosophorum mirabili inpudentia reluctatus est, quandoquidem <lb/>
            hoc, quoniam licitum esset honestumque, cum coniuge <lb/>
            palam faciendum esse censebant. unde merito inmunditia <lb/>
            huius inpudentiae caninum nomen accepit; ex hoc quippe <lb/>
            Cynici nuncupati sunt. <lb n="15"/>
            
</p>
          
</div>