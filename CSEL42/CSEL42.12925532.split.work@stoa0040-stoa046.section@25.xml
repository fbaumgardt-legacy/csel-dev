<div xmlns="http://www.tei-c.org/ns/1.0" type="textpart" subtype="section" n="25">
<p><milestone unit="altchapter" n="24"/> Sed uellem ut iste diceret, utrum rex ille <lb/>
            Assyrius, cuius Esther sancta mulier execrabatur cubile, quando <lb/>
            considebat in throno regni sui et omni stola illustrationis <lb/>
            suae indutus erat, totus auro uariegatus lapidibusque <lb/>
            pretiosis, et erat formidolosus ualde. et <lb n="5"/>
            eleuata facie sua inflammata in claritate intuitus est <lb/>
            eam tamquam taurus in impetu indignationis suae; <lb/>
            et timuit regina et conuersus est color eius per dissolutionem <lb/>
            et inclinauit se super caput delicatae suae, <lb/>
            quae praecedebat eam â€” uellem ergo diceret iste nobis, <lb n="10"/>
            utrum rex ille ad dominum iam cucurrerat et ab eo se regi <lb/>
            cupiuerat suamque uoluntatem ex eius uoluntate suspenderat <lb/>
            et ei iugiter adhaerendo unus cum illo spiritus factus erat <lb/>
            nonnisi de arbitrii libertate, utrum se totum deo tradiderat <lb/>
            omnemque suam mortificauerat uoluntatem et cor suum in <lb n="15"/>
            manu dei posuerat. puto non desipere, sed insanire hominem, <lb/>
            quisquis de illo rege, qualis tunc erat, haec senserit; et tamen <lb/>
            conuertit deus et transtulit indignationem eius in lenitatem. quis <lb/>
            autem non uideat multo maius esse indignationem a contrario in <lb/>
            lenitatem conuertere atque transferre quam cor neutra affectione <lb n="20"/>
            praeoccupatum, sed inter utramque medium in aliquid declinare? <lb/>
            legant ergo et intellegant, intueantur atque fateantur non <lb/>
            lege atque doctrina insonante forinsecus, sed interna et occulta, <lb/>
            mirabili ac ineffabili potestate operari deum in cordibus hominum <lb/>
            non solum ueras reuelationes, sed bonas etiam uoluntates. <lb n="25"/>
            
</p>
          
</div>