<div xmlns="http://www.tei-c.org/ns/1.0" type="textpart" subtype="section" n="19"><p> A monumento usque Golgotha sunt gressi LXXXta. Ab una<lb n="5"/>
            parte ascenditur per gradus, unde Dominus ascendit ad crucifigendum. <lb/>
            Nam et in loco, ubi fuit crucifixus, apparet cruor <lb/>
            sanguinis, et in ipso latere petrae est altare patriarchae <lb/>
            Abraham. In quo ibat offerre Isaac, quando temptauit eum <lb/>
            deus. Ibi et Melchisedec hobtulit sacrificium Abrahae, quando<lb n="10"/>
            reuertebatur cum uictoria a caede Amalech. Tunc ibidem <lb/>
            dedit ei Abraa omnem decimationem in hostias. Iuxta ipsum <lb/>
            altare est cripta, ubi ponis aurem et audis flumina aquarum, <lb/>
            et iactas pomum aut quod natare potest, et uadis ad Solua <lb/>
            fonte et ibi eum suscipiens. Inter Syna et Golgotha credo<lb n="15"/>
            est miliarium. Nam Hierusolima aquam uiuam non habet <lb/>
            praeter in Solua fonte. 
</p>
          </div>