<div xmlns="http://www.tei-c.org/ns/1.0" type="textpart" subtype="section" n="7"><p>Hac sic ergo, <lb/>
            posteaquam communicaueramus et dederant nobis eulogias <lb/>
            sancti illi et egressi sumus foras hostium ecclesiae, tunc coepi <lb n="20"/>
            eos rogare, ut ostenderent nobis singula loca. Tunc statim <lb/>
            illi sancti dignati sunt singula ostendere. Nam ostenderunt <lb/>
            nobis speluncam illam, ubi fuit sanctus Moyses, cum iterato <lb/>
            ascendisset in montem Dei, ut acciperet denuo tabulas, posteaquam <lb/>
            priores illas fregerat peccante populo, et cetera loca,<lb n="25"/>
            quaecumque desiderabamus, uel quae ipsi melius nouerant,  <lb/>
            dignati sunt ostendere nobis.</p></div>