<div xmlns="http://www.tei-c.org/ns/1.0" type="textpart" subtype="chapter" n="18">
<ab> <title>XVIII.  DE SITV ALEXANDRIAE ET NILO. </title> </ab>
          <p>Alexandria ab occasu in ortum solis longa ab austro ostiis <lb/>
            Nili cingitur, ab aquilone lacu Mareotico, cuius portus ceteris <lb/>
            difficilior quasi ad formam humani corporis in capite ipso et <lb/>
            statione capacior, in faucibus uero angustior, qua meatus <lb n="5"/>
            maris ac nauium suscipit, quibus quaedam spirandi subsidia <lb/>
            portui subministrantur. Vbi quis angustias atque ora portus <lb/>
            euaserit, tamquam reliqua corporis forma, ita diffusio maris <lb/>
            longe lateque extenditur. In eiusdem dextera portus parua <lb/>
            insula habetur, in qua Farus, id est turris est maxima, <lb n="10"/>
            nocturno tempore flammarum facibus ardens, ne decepti tenebris <lb/>
            nautae in scopulos incidant et uestibuli limitem comprehendere <lb/>
            nequeant, qui et ipse semper inquietus est fluctibus <lb/>
            hinc inde conlidentibus. Portus uero placidus semper, amplitudinem <lb/>
            habens XXX stadiorum. A parte Aegypti urbem intrantibus <lb n="15"/>
            ad dexteram occurrit ecclesia, in qua beatus euangelista Marcus <lb/>
            requiescit, cuius corpus in orientali parte eiusdem ecclesiae <lb/>
            ante altare humatum est memoria superposita de quadrato marmore <lb/>
            facta. Circa Nilum Aegyptii aggeres crebros propter inruptionem <lb/>
            aquarum facere solent, qui si forte <choice><sic>cnstodum</sic><corr>custodum</corr></choice> incuria <lb n="20"/>
            rupti fuerint, non irrigant, sed opprimunt terras subiacentes, <lb/>
            et qui plana Aegypti incolunt super riuos aquarum sibi domos <lb/>
            faciunt transuersis trabibus superponentes. 
</p>

</div>