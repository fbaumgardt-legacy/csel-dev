<div xmlns="http://www.tei-c.org/ns/1.0" type="textpart" subtype="section" n="12"><p>In illa uero ripa Iordanis est spelunca. in qua sunt cellulae  <lb/>
            VII cum septem puellis, que ibi infantulae mittuntur. Et cum <lb/>
            aliqua ex eis mortua fuerit, in ipsa cellula sepelitur. Et alia <lb n="10"/>
            cellula inciditur et mittitur ibi alia puella, ut numerus stet, <lb/>
            et habent foris, qui eis cibaria preparet; in quo loco magno <lb/>
            cum timore ingressi sumus ad orationem, nullius ibi faciem <lb/>
            uidimus. In ipso loco dicitur esse sudarium, quod fuit super <lb/>
            caput Iesu. Non multum longe a Iordane, ubi baptizatus est <lb n="15"/>
            Dominus, est monasterium sancti Iohannis ualde magnum, in <lb/>
            quo sunt sinodochia duo. In ista uero uel in illa ripa Iordanis <lb/>
            per loca submontana inueniuntur serpentes, de quibus conficitur <lb/>
            tyriaca; inde uenimus ad Iordanem. 
</p>
          </div>