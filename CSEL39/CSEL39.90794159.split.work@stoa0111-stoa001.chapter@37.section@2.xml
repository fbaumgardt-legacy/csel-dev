<div xmlns="http://www.tei-c.org/ns/1.0" type="textpart" subtype="section" n="2"><p>Cum ergo positum fuerit in mensa,<lb n="10"/>
            episcopus sedens de manibus suis summitates de ligno sancto <lb/>
            premet, diacones autem, qui in giro stant, custodent. Hoc <lb/>
            autem propterea sic custoditur, quia consuetudo est, ut unus <lb/>
            et unus omnis populus ueniens, tam fideles quam cathecumini, <lb/>
            acclinantes se ad mensam osculentur sanctum lignum et<lb n="15"/>
            pertranseant. Et quoniam nescio quando- dicitur quidam fixisse <lb/>
            morsum et furasse de sancto ligno, ideo nunc a diaconibus, <lb/>
            qui in giro stant, sic custoditur, ne qui ueniens audeat denuo  <lb/>
            sic facere.</p></div>