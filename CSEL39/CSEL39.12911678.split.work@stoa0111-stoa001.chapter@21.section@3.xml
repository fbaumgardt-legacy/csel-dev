<div xmlns="http://www.tei-c.org/ns/1.0" type="textpart" subtype="section" n="3"><p>Ibi autem <lb/>
            circa puteo nulli alii commanent nisi clerici de ipsa ecclesia, <lb/>
            quae ibi est, et monachi habentes iuxta monasteria sua, quorum<lb n="15"/>
            uitam sanctus episcopus nobis retulit, sed uere inauditam. <lb/>
            Ac sic ergo facta oratione in ecclesia accessi cum episcopo <lb/>
            ad sanctos monachos per monasteria ipsorum et Deo gratias <lb/>
            agens et ipsis, qui dignati sunt me per monasteria sua, ubicumque <lb/>
            ingressa sum, libenti animo suscipere et alloqui illis<lb n="20"/>
            sermonibus, quos dignum erat de ore illorum procedere. Nam <lb/>
            et eulogias dignati sunt dare michi et omnibus, qui mecum <lb/>
            erant, sicut est consuetudo monachis dare, his tamen, quos  <lb/>
            libenti animo suscipiunt in monasteriis suis.</p></div>