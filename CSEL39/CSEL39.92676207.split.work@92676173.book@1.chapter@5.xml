<div xmlns="http://www.tei-c.org/ns/1.0" type="textpart" subtype="chapter" n="5">
<ab> <title>V.  DE ILLA ECCLESIA, QVAE IN CALVARIAE LOCO CON- STRVCTA EST. </title> </ab>
          <p>Alia uero pergrandis ecclesia orientem uersus in illo fabricata <lb/>
            est loco, qui hebraice Golgotha uocitatur, cuius in superioribus <lb/>
            grandis quaedam aerea cum lampadibus rota in funibus <lb/>
            pendet, infra quam magna argentea crux infixa statuta est <lb/>
            eodem in loco, ubi quondam lignea crux, in qua passus est <lb n="10"/>
            humani generis Saluator, infixa stetit. 
</p>
          <p>In eadem uero ecclesia quaedam in petra habetur excisa <lb/>
            spelunca infra locum dominicae crucis, ubi super altare pro <lb/>
            quorundam honoratorum animabus sacrificium offertur, quorum <lb/>
            corpora interim in platea iacentia ponuntur ante ianuam eiusdem <lb n="15"/>
            Golgothanae ecclesiae, usquequo finiantur illa pro ipsis <lb/>
            defunctis sacrosancta mysteria. 
</p>

</div>