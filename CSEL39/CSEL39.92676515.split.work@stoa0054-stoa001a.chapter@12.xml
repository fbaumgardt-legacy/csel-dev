<div xmlns="http://www.tei-c.org/ns/1.0" type="textpart" subtype="chapter" n="12">
<ab> <title>XII.  DE LOCO, IN QVO DOMINVS BAPTIZATVS EST. </title> </ab>
          <p>In loco ergo, in quo Dominus baptizatus est, <choice n="0.38"><sic n="26">crux</sic><corr n="42">crus</corr></choice> lignea <lb/>
            stat usque ad collum alta, quae aliquotiens aqua transcendente<lb n="5"/>
            absconditur. A quo loco ripa ulterior, id est orientalis, in iactu <lb/>
            fundae est, citerior uero ripa in supercilio monticuli grande <lb/>
            monasterium gestat beati baptistae Iohannis ecclesia clarum, <lb/>
            de quo per pontem arcubus suffultum solent descendere ad <lb/>
            illam crucem et orare. In extrema fluminis parte quadrata<lb n="10"/>
            ecclesia quattuor lapideis cancris superposita est, coctili creta <lb/>
            desuper tecta, ubi Domini uestimenta, cum baptizaretur, seruata <lb/>
            esse dicuntur. Hanc non homines intrare, sed undae cingere ac <lb/>
            penetrare solent. Ab eo loco, quo de faucibus maris Galilaeae <lb/>
            Iordanis exit, usque ubi mare mortuum intrat, VIII dierum<lb n="15"/>
            iter. 
</p>

</div>