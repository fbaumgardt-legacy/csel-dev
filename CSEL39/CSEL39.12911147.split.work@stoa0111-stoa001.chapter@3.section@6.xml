<div xmlns="http://www.tei-c.org/ns/1.0" type="textpart" subtype="section" n="6"><p>Lecto ergo ipso loco omni <lb/>
            de libro Moysi et facta oblatione ordine suo hac sic communicantibus <lb/>
            nobis, iam ut exiremus de ecclesia, dederunt nobis <lb/>
            presbyteri loci ipsius eulogias, id est de pomis, quae in ipso<lb n="10"/>
            monte nascuntur. Nam cum ipse mons sanctus Syna totus <lb/>
            petrinus sit, ita ut nec fruticem habeat, tamen deorsum prope <lb/>
            radicem montium ipsorum, id est seu circa illius, qui medianus <lb/>
            est, seu circa illorum, qui per giro sunt, modica terrola est; <lb/>
            statim sancti monachi pro diligentia sua arbusculas ponunt<lb n="15"/>
            et pomariola instituunt uel orationes et iuxta sibi monasteria, <lb/>
            quasi ex ipsius montis terra aliquos fructus capiant, quos  <lb/>
            tamen manibus suis elaborasse uideantur.</p></div>