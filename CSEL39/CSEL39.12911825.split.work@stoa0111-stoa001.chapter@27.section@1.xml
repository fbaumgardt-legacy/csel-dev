<div xmlns="http://www.tei-c.org/ns/1.0" type="textpart" subtype="section" n="1">
<p> Item dies paschales cum <choice><sic>uenerillt</sic><corr>uenerint</corr></choice>, celebrantur sic. Nam <lb/>
            sicut apud nos quadragesimae ante pascha adtenduntur, ita <lb/>
            hic octo septimanae attenduntur ante pascha. Propterea autem <lb/>
            octo septimanae attenduntur, quia dominicis diebus et sabbato <lb/>
            non ieiunantur excepta una die sabbati, qua uigiliae paschales<lb n="5"/>
            sunt et necesse est ieiunari: extra ipsum ergo diem penitus <lb/>
            nunquam hic toto anno sabbato ieiunatur. Ac sic ergo de <lb/>
            octo septimanis deductis octo diebus dominicis et septem <lb/>
            sabbatis, quia necesse est una sabbati ieiunari, ut superius <lb/>
            dixi, remanent dies quadraginta et unus, qui ieiunantur, quod <lb n="10"/>
            hic appellant eortae, id est quadragesimas.</p></div>