<div xmlns="http://www.tei-c.org/ns/1.0" type="textpart" subtype="chapter" n="18">
<ab> <title>XVIII.  DE FORMA GRANDIS BASILICAE IN MONTE SION FABRI- CATAE ET DE IPSIVS MONTIS SITV. </title> </ab>
          <p>Et quia paulo superius montis Sion mentio intercessit, de <lb/>
            quadam pergrandi basilica in eo constructa quaedam breuiter <lb/>
            succincteque intimanda sunt, cuius sic describitur formula: <lb/>
            Hic petra monstratur, super quam Stephanus lapidatus extra <lb n="10"/>
            ciuitatem obdormiuit. Extra hanc supra descriptam grandem <lb/>
            basilicam, quae intrinsecus talia sancta conplectitur loca, alia <lb/>
            memorabilis exstat ad occidentalem partem eius petra, super <lb/>
            quam, ut fertur, flagellatus est Dominus. Haec itaque apostolica <lb/>
            ecclesia, ut supra dictum est, in montis Sion superiore campestri <lb n="15"/>
            planitie lapidea est fabricata structura. 
</p>

</div>