<div xmlns="http://www.tei-c.org/ns/1.0" type="textpart" subtype="section" n="2"><p>Sunt ergo a Clesma, id est a  <lb/>
            mare rubro, usque ad Arabiam ciuitatem mansiones quattuor <lb/>
            per heremo, sic tamen per heremum, ut cata mansiones <lb/>
            monasteria sint cum militibus et praepositis, qui nos deducebant <lb n="5"/>
            semper de castro ad castrum. In eo ergo itinere sancti <lb/>
            qui nobiscum erant, hoc est clerici uel monachi, ostendebant <lb/>
            nobis singula loca, quae semper ego iuxta scripturas requirebam; <lb/>
            nam alia in sinistro, alia in dextro de itinere nobis erant, <lb/>
            alia etiam longius de uia, alia in proximo.</p></div>