<div xmlns="http://www.tei-c.org/ns/1.0" type="textpart" subtype="section" n="37"><p>Qui perambulantes heremum octaua die uenimus ad montem  <lb/>
            dei Choreb. Et inde mouentes, ut ascenderemus monte Syna, <lb/>
            ecce multitudo monachorum heremitarum cum cruces psallentes <lb/>
            obuiauerunt nobis, prostrati in terram adorauerunt nos. <lb/>
            Simili modo et nos facientes lacrimauimus. Tunc introduxerunt <lb n="10"/>
            nos in uallem inter Choreb et Syna. Ad cuius pede montis <lb/>
            est fons ille, ubi Moyses adaquabat oues, quando uidit ardentem <lb/>
            rubum. Qui fons inclusus est infra monasterium. In quo <lb/>
            monasterio sunt tres abbates scientes linguas, hoc est latinam, <lb/>
            <sic>grecam</sic>, syram et aegyptiacam - et bessam. Inde uenimus ad <lb n="15"/>
            speluncam, ubi absconditus fuit Helias propheta, quando fugit <lb/>
            Iezabel mulierem perfidam; ante ipsa spelunca surgit fons, <lb/>
            qui irrigat ipsum montem. Inde ascendimus in summo cacumine <lb/>
            montis, in quo est oratorium modicum habens in longitudine <lb/>
            pedes sex, similiter et in latitudine, in quo nullus manere <lb n="20"/>
            praesumit. Sed orto iam die ascendunt monachi de supra dicto <lb/>
            monasterio et celebrant ipsi officium. In quo loco multi pro <lb/>
            deuotione tondent capillos suos et barbas. Nam et ego ibi <lb/>
            tetigi barbam meam. 
</p>
          </div>