<div xmlns="http://www.tei-c.org/ns/1.0" type="textpart" subtype="section" n="9"><p>Haec <lb/>
            est ergo uallis, ubi celebrata est pascha completo anno profectionis <lb/>
            filiorum Israhel de terra Egypti, quoniam in ipsa <lb/>
            ualle filii Israhel commorati sunt aliquandiu, id est donec <lb n="20"/>
            sanctus Moyses ascenderet in montem Dei, et descenderet <lb/>
            primum et iterato; et denuo tandiu ibi inmorati sunt, donec <lb/>
            fieret tabernaculum, et singula, quae ostensa sunt in montem <lb/>
            Dei. Nam ostensus est nobis et ille locus, in quo confixum <lb/>
            a Moyse est primitus tabernaculum, et perfecta sunt singula, <lb n="25"/>
            quae iusserat Deus in montem Moysi, ut fierent.</p></div>