<div xmlns="http://www.tei-c.org/ns/1.0" type="textpart" subtype="section" n="5">
<p> Ecce et coepit iam esse hora forsitan octaua, et <sic>adbuc</sic> <lb/>
            nobis superabant milia tria, ut perexiremus montes ipsos, <lb/>
            quos ingressi fueramus pridie sera; sed non ipsa parte exire <lb/>
            habebamus, qua intraueramus, sicut superius dixi, quia necesse <lb/>
            nos erat et loca omnia sancta ambulare et monasteria, quaecumque<lb n="10"/>
            erant ibi, uidere et sic ad uallis illius, quam superius <lb/>
            dixi, caput exire, id est huius uallis, quae subiacet monti Dei. 
</p></div>