<div xmlns="http://www.tei-c.org/ns/1.0" type="textpart" subtype="section" n="1">
<p>Die autem quadragesimarum post pascha, id est quinta feria,  <lb/>
            pridie omnes post sexta, id est quarta feria, in Bethleem uadunt <lb/>
            propter uigilias celebrandas. Fiunt autem uigiliae in ecclesia <lb n="10"/>
            in Bethleem, in qua ecclesia spelunca est, ubi natus est <lb/>
            Dominus. Alia die autem, id est quinta feria quadragesimarum, <lb/>
            celebratur missa ordine suo, ita ut et presbyteri et episcopus <lb/>
            praedicent, dicentes apte diei et loco; et postmodum sera <lb/>
            reuertuntur unusquisque in Ierusolima. <lb n="15"/>
            
</p>
          
</div>