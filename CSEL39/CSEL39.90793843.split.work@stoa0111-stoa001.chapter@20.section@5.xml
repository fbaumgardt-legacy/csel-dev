<div xmlns="http://www.tei-c.org/ns/1.0" type="textpart" subtype="section" n="5"><p>Nam ecclesia, quam dixi foras  <lb n="20"/>
            ciuitatem, dominae sorores uenerabiles, ubi fuit primitus domus <lb/>
            Abrahae, nunc et martyrium ibi positum est, id est sancti <lb/>
            cuiusdam monachi nomine Helpidi. Hoc autem nobis satis <lb/>
            gratum euenit, ut pridie martyrium die ibi ueniremus, id est <lb/>
            sancti ipsius Helpidii, nono k. maias, ad quam diem necesse <lb n="25"/>
            fuit undique et de omnibus Mesopotamiae finibus omnes <lb/>
            monachos in Charra descendere, etiam et illos maiores, qui <lb/>
            in solitudine sedebant, quos ascites uocant, per diem ipsum. <lb/>
            qui ibi satis granditer attenditur, et propter memoriam sancti <lb/>
            Abrahae, quia domus ipsius fuit, ubi nunc ecclesia est, in <lb n="30"/>
            qua positum est corpus ipsius sancti martyris.</p></div>