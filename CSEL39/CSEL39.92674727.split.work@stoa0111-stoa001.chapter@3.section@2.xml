<div xmlns="http://www.tei-c.org/ns/1.0" type="textpart" subtype="section" n="2"><p>Hac sic ergo iubente Christo  <lb n="15"/>
            Deo nostro adiuta orationibus sanctorum, qui comitabantur, <lb/>
            et sic cum grandi labore, quia pedibus me ascendere necesse <lb/>
            erat, (quia prorsus nec in sella ascendi poterat, tamen ipse <lb/>
            labor non sentiebatur, ex ea parte autem non sentiebatur labor, <lb/>
            quia desiderium, quod habebam, iubente Deo, uidebam compleri): <lb n="20"/>
            hora ergo quarta peruenimus in summitatem illam <lb/>
            montis Dei sancti Syna, ubi data est lex, in eo id est loco, <lb/>
            ubi descendit maiestas Domini in ea die, qua mons fumigabat.
   
</p>
</div>