<div xmlns="http://www.tei-c.org/ns/1.0" type="textpart" subtype="chapter" n="28">
<ab> <title>XXVIII.  DE DAMASCO. </title> </ab>
          <p>Damascus ciuitas regalis magna, ut Arculfus refert, qui in <lb/>
            illa per aliquot hospitatus est dies, in campo posita lato, amplo<lb n="10"/>
            murorum ambitu circumcincta, insuper etiam et crebris turribus <lb/>
            communita, plurima extra muros habens in circuitu oliueta, quam <lb/>
            et magna IIII flumina interfluentia gaudenter laetificant. In qua <lb/>
            Saracenorum rex adeptus eius principatum regnat, et ibidem <lb/>
            in honorem sancti Iohannis baptistae grandis fundata ecclesia<lb n="15"/>
            est. Quaedam etiam Saracenorum ecclesia incredulorum et <lb/>
            ipsa in eadem ciuitate, quam ipsi frequentant, fabricata est. 
</p>

</div>