<div xmlns="http://www.tei-c.org/ns/1.0" type="textpart" subtype="section" n="5"><p>agnoscit ergo post somnum passionis suae caelesti Adam  <lb n="10"/>
            resurgente ecclesia suum os, suam carnem non iam ex limo creatam <lb/>
            neque ex inspiratione uegetatam, sed adcrescentem ossi et in corpus <lb/>
            ex corpore spiritu aduolante perfectam. qui enim in Christo sunt, <lb/>
            secundum Christum resurgent, in quo iam uniuersae carnis consummata <lb/>
            est resurrectio, ipso illo in carne nostra cum dei, in <lb n="15"/>
            qua ante saecula genitus a patre est, uirtute nascente.</p></div>