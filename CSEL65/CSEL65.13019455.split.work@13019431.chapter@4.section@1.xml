<div xmlns="http://www.tei-c.org/ns/1.0" type="textpart" subtype="section" n="1">
<p>Recognosce fidem, quam olim, optime ac religiosissime <lb/>
            imperator, ab episcopis optas audire et non audis. dum enim, a <lb/>
            quibus ea requiritur, sua scribunt et non deum praedicant, orbem <lb/>
            aeternum erroris et redeuntis in se semper certaminis circumtulerunt. <lb n="5"/>
            oportuerat humanae infirmitatis modestia omne cognitionis diuinae <lb/>
            sacramentum illis tantum conscientiae suae finibus contineri, quibus <lb/>
            credidit, neque post confessam et <sic>iuratam</sic> in baptismo fidem in <lb/>
            nomine patris et filii et spiritus sancti quicquam <lb/>
            aliud uel ambigere uel innouare.</p></div>