<div xmlns="http://www.tei-c.org/ns/1.0" type="textpart" subtype="section" n="4"><p>nam, qui peremturus erat, tamquam iam  <lb/>
            peremisset, dei conspectione non dignus est. in cultura uero terrae <lb/>
            significatio operum carnalium continetur et omnis fructus carnis <lb n="15"/>
            in uitiis est, quae abhorrente deo conspectum a se eius apellunt. <lb/>
            non respicitur ergo ad hostiam, quae ex operationibus terrae est. <lb/>
            et solae in adipibus placent ouium primitiae, interni uidelicet fructus <lb/>
            et ipsius conscientiae nostrae sacrificia delectant, quaeque in primitiis <lb/>
            ouium placentia conspectum in se diuinae uoluntatis inuitant. 
</p>
</div>