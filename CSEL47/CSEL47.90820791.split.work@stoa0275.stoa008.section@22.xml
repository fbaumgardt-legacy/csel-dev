<div xmlns="http://www.tei-c.org/ns/1.0" type="textpart" subtype="section" n="22">
<p>Tolerabilior infamia est apud illos in diabolum, uel <lb/>
            quia origo sordidior capit. ex nequitia enim maeroris illius <lb/>
            deputatur, ex qua angelorum et daemonum et omnium spiritalium <lb/>
            malitiarum genituras notant. et tamen diabolum quoque <lb/>
            opus Demiurgi adfirmant et Munditenentem appellant et superiorum<lb n="5"/>
            magis gnarum defendunt, ut spiritalem natura, quam Demiurgum, <lb/>
            ut animalem. meretur ab illis praelationem cui omnes <lb/>
            haereses procurantur. 
</p>
</div>