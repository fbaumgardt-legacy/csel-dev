<div xmlns="http://www.tei-c.org/ns/1.0" type="textpart" subtype="section" n="62">
<p>Sed huic disceptationi finem dominica pronuntiatio <lb/>
            imponit: erunt, inquit, tamquam angeli. si non nubendo, <lb/>
            quia nec moriendo, utique nec ulli simili necessitati succidendo <lb n="15"/>
            corporalis condicionis, quia et angeli aliquando tamquam homines <lb/>
            fuerunt, <choice><sic>edeudo</sic><corr>edendo</corr></choice> et bibendo et pedes lauacro porrigendo; <lb/>
            humanam enim induerant superficiem salua intus substantia <lb/>
            propria. igitur si angeli, facti tamquam homines, in eadem <lb/>
            substantia spiritus carnalem tractationem susceperunt, cur non <lb n="20"/>
            et homines, facti tamquam angeli, in eadem substantia carnis <lb/>
            spiritalem subeant dispositionem? non magis sollemnibus carnis <lb/>
            obnoxii sub angelico indumento quam angeli tunc sollemnibus <lb/>
            spiritus sub humano, nec ideo non permansuri in carne, quia <lb/>
            non et in sollemnibus carnis, cum nec angeli ideo non et in <lb n="25"/>
            spiritu permanserint, quia non et in sollemnibus spiritus. <lb/>
            denique non dixit: erunt angeli, ne homines negaret, sed <lb/>
            tamquam angeli, ut homines conseruaret. non abstulit <lb/>
            substantiam cui similitudinem adtribuit. 
</p>
</div>