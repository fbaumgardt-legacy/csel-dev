<div xmlns="http://www.tei-c.org/ns/1.0" type="textpart" subtype="section" n="5">
<p>Mihi autem cum archetypis erit limes principalium <lb n="5"/>
            magistrorum, non cum adfectatis ducibus passiuorum discipulorum. <lb/>
            nec utique dicemur ipsi nobis finxisse materias, quas <lb/>
            tot iam uiri sanctitate et praestantia insignes, nec solum <lb/>
            nostri antecessores sed ipsorum haeresiarcharum contemporales, <lb/>
            instructissimis uoluminibus et prodiderunt et retuderunt,<lb n="10"/>
            ut Iustinus, philosophus et martyr, ut Miltiades, ecclesiarum <lb/>
            sophista, ut Irenaeus, omnium doctrinarum curiosissimus <lb/>
            explorator, ut Proculus noster, uirginis senectae et <choice><sic>Chnstianae</sic><corr>Christianae</corr></choice> <lb/>
            eloquentiae dignitas, quos in omni opere fidei, quemadmodum <lb/>
            in isto, optauerim adsequi. aut si in totum haereses non sunt, <lb n="15"/>
            ut qui eas pellunt finxisse credantur, mentietur apostolus, <lb/>
            praedicator illarum. porro si sunt, non aliae erunt quam <lb/>
            quae retractantur. nemo tam otiosus fertur, stilo ut materias <lb/>
            habens fingat. 
</p>
</div>