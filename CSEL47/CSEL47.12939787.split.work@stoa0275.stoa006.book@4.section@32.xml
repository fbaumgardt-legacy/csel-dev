<div xmlns="http://www.tei-c.org/ns/1.0" type="textpart" subtype="section" n="32">
<p>Ouem et drachmam perditam quis requirit? nonne qui <lb n="10"/>
            perdidit? quis autem perdidit? nonne qui habuit? quis uero <lb/>
            habuit? nonne cuius fuit? si igitur homo non alterius est res <lb/>
            quam creatoris, is eum habuit, cuius fuit, is perdidit, qui <lb/>
            habuit, is requisiuit, qui perdidit, is inuenit, qui quaesiuit, <lb/>
            is <choice><sic>erultauit</sic><corr>exultauit</corr></choice>, qui inuenit. ita utriusque parabolae argumentum <lb n="15"/>
            uacat circa eum, cuius non est ouis neque drachma, id est <lb/>
            homo. non enim perdidit, quia non habuit, nec requisiuit, quia <lb/>
            non perdidit, nec inuenit, quia nec requisiuit, nec exultauit, <lb/>
            quia non inuenit. atque adeo exultare illius est de paenitentia <lb/>
            peccatoris, id est de perditi recuperatione, qui se professus <lb n="20"/>
            est olim malle peccatoris paenitentiam quam mortem. 
</p>
</div>