<div xmlns="http://www.tei-c.org/ns/1.0" type="textpart" subtype="section" n="17">
<p>Unici dei status hanc regulam uindicat, non aliter <lb/>
            unici, nisi quia solius. non aliter solius, nisi quia nihil cum <lb/>
            illo. sic et primus erit, quia omnia post illum: sic omnia <lb/>
            post illum, quia omnia ab illo: sic ab illo, quia ex nihilo, <lb/>
            ut illi quoque scripturae ratio constet: quis <choice><sic>cognouitu</sic><corr>cognouit</corr></choice> <lb n="15"/>
            sensum domini? aut quis illi consiliarius fuit? <lb/>
            aut quem consultatus est? aut uiam intellegentiae <lb/>
            et scientiae quis demonstrauit illi? quis tradidit <lb/>
            et retribuetur ei? nemo utique; quia nulla uis, nulla <lb/>
            materia, nulla natura substantiae alterius aderat illi. porro <lb n="20"/>
            si de aliqua operatus est, necesse est, ab ea ipsa acceperit <lb/>
            et consilium et tractatum dispositionis, ut uiam intellegentiae <lb/>
            et scientiae. pro qualitate enim rei operari habuit et secundum <lb/>
            ingenium materiae, non secundum suum arbitrium, adeo <lb/>
            ut et mala pro natura non sua sed substantiae fecerit. <lb n="25"/>
            
</p>
</div>