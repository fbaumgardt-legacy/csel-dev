<div xmlns="http://www.tei-c.org/ns/1.0" type="textpart" subtype="section" n="27">
<p>Sed tu supercilia, capitis nutu digiti adcommodato, <lb/>
            altius tollens et quasi retro iactans: 'erat' inquis; quasi semper <lb/>
            fuerit, scilicet innata et infecta, et idcirco materia credenda. <lb/>
            at ego sine ullo lenocinio pronuntiationis simpliciter respondebo <lb n="10"/>
            de omni re posse dici 'erat', etiam de ea, quae facta, <lb/>
            quae nata sit, quae aliquando non fuerit et quae materia non <lb/>
            sit. omne enim, quod habet esse. (unde) unde habet, siue per <lb/>
            initium siue sine initio, hoc ipso, quod 'est', etiam 'erat' dicetur. <lb/>
            cui competit prima uerbi positio in definitionem, eidem etiam <lb n="15"/>
            declinatio uerbi decurret in relationem. 'est' definitionis caput. <lb/>
            'erat' relationis facit. haec sunt argutiae et subtilitates <choice><sic>haeretieorum</sic><corr>haereticorum</corr></choice>, <lb/>
            simplicitatem communium uerborum torquentes in <lb/>
            quaestionem. magna scilicet quaestio est, si erat terra, quae <lb/>
            facta est. sane discutiendum, an ei competat inuisibilem et <lb n="20"/>
            rudem fuisse, quae facta est, an ei, ex qua facta est, ut <lb/>
            eiusdem sit 'erat', cuius et quod erat. 
</p>
</div>