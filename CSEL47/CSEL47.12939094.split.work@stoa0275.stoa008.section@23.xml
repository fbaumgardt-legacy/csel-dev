<div xmlns="http://www.tei-c.org/ns/1.0" type="textpart" subtype="section" n="23">
<p>Singularium autem potestatum arces his finibus collocant: <lb/>
            in summis summitatibus praesidet tricenarius Pleroma,<lb n="10"/>
            Horo signante lineam extremam. inferius illum metatur medietatem <lb/>
            Achamoth, filium calcans. subest enim Demiurgus in <lb/>
            Hebdomade sua. magis diabolus in isto nobiscum conuenit <lb/>
            mundo, coelementato et <sic>concorpoIificato</sic>, ut supra editum est. <lb/>
            ex Sophiae utilissimis casibus, qua nec aerem haberet, <sic>reciprocandi</sic><lb n="15"/>
            spiritus spatium, teneram omnium corporum uestem, <lb/>
            colorum omnium indicem, organum temporum, si non et <lb/>
            istum Sophiae maestitia colasset, sicut animalia metus, sicut <lb/>
            conuersio eius ipsum Demiurgum. his omnibus elementis atque <lb/>
            corporibus ignis <sic>infiabellatus</sic> est. cuius originalem Sophiae<lb n="20"/>
            passionem quia nondum ediderunt, ego interim argumentabor <lb/>
            motiunculis eius excussum. credas enim illam in tantis uexationibus <lb/>
            etiam febricitasse. 
</p>
</div>