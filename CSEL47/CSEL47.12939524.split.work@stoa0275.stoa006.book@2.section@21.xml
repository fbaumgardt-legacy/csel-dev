<div xmlns="http://www.tei-c.org/ns/1.0" type="textpart" subtype="section" n="21">
<p>Sic et in ceteris contrarietates praeceptorum ei exprobras <lb/>
            ut mobili et instabili, prohibenti sabbatis operari et iubenti <lb/>
            arcam <choice><sic>circnmferri</sic><corr>circumferri</corr></choice> per dies octo, id est etiam sabbato. in <lb/>
            expugnatione ciuitatis Iericho. nec sabbati enim inspicis legem. <lb/>
            opera humana, non diuina prohibentem. siquidem: sex, inquit,<lb n="5"/>
            diebus operare et facies omnia opera tua, septima <lb/>
            autem die sabbata domino deo tuo; non facies in <lb/>
            ea omne opus. quod? utique tuum. consequens enim est. <lb/>
            ut ea opera sabbato auferret, quae sex diebus supra indixerat, <lb/>
            tua scilicet, id est humana et cotidiana. arcam uero circumferre<lb n="10"/>
            neque cotidianum opus uideri potest neque humanum, <lb/>
            sed et rarum et sacrosanctum et ex ipso tunc dei praecepto <lb/>
            utique diuinum. quod et ipsum quid significaret edissererem. <lb/>
            nisi longum esset figuras argumentorum omnium creatoris <lb/>
            expandere, quas forsitan nec admittis. sed plus est, si de<lb n="15"/>
            absolutis reuincamini, simplicitate ueritatis, non curiositate. <lb/>
            sicut et nunc certa distinctio est sabbati humana, non diuina <lb/>
            opera prohibentis. ideoque qui sabbatis ligna tum legerat morti <lb/>
            datus est. suum enim opus fecerat, lege interdictum. qui <lb/>
            uero arcam sabbatis circumtulerant, impune gesserunt. non <lb n="20"/>
            suum enim sed dei opus, ex praecepto scilicet ipsius, administrauerant. <lb/>
            </p>
</div>