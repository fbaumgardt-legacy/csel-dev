<div xmlns="http://www.tei-c.org/ns/1.0" type="textpart" subtype="section" n="36">
<p>Quanto meliores qui totum hoc taedium de medio <lb/>
            amoliti nullum Aeonem uoluerunt alium ex alio per gradus <lb/>
            reuera Gemonios structum, sed mappa, quod aiunt, missa <lb/>
            semel octoiugem istam ex Propatore et Ennoea eius excusam. <lb n="15"/>
            ex ipso denique rerum motu nomina gerunt. 'cum,' inquiunt, <lb/>
            'cogitauit proferre, hoc Pater dictus est cum protulit, quia <lb/>
            uero protulit, hoc Veritas appellata est. cum semetipsum <lb/>
            uoluit probari, hoc Homo pronuntiatus est. quos autem praecogitauit <lb/>
            cum protulit, tunc Ecclesia nuncupata est.' sonuit<lb n="20"/>
            Homo Sermonem, — et hic est primogenitus filius — et Sermoni <lb/>
            accessit Vita, et ogdoas prima conclusa est. sed hoc taedium <lb/>
            pusillum. 
</p>
</div>