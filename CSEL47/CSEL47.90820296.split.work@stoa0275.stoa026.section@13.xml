<div xmlns="http://www.tei-c.org/ns/1.0" type="textpart" subtype="section" n="13">
<p>Si parum uniuersitas resurrectionem figurat, si nihil <lb/>
            tale conditio signat, quia singula eius non tam mori quam <lb/>
            desinere dicantur nec redanimari sed reformari existimentur, <lb/>
            accipe plenissimum atque firmissimum huius spei specimen, <lb/>
            siquidem animalis est res, et uitae obnoxia et morti: illum<lb n="5"/>
            dico alitem orientis peculiarem, de singularitate famosum, de <lb/>
            posteritate monstruosum, qui semetipsum libenter funerans <lb/>
            renouat, natali fine decedens atque succedens, iterum phoenix <lb/>
            ubi nemo iam, iterum ipse qui non iam, alius idem. quid <lb/>
            expressius atque signatius in hanc causam? aut cui alii rei<lb n="10"/>
            tale documentum? deus etiam (in) scripturis suis: et florebis <lb/>
            enim, inquit, uelut phoenix, id est de morte, de funere, <lb/>
            uti credas de ignibus quoque substantiam corporis exigi posse. <lb/>
            multis passeribus antestare nos dominus pronuntiauit: si non <lb/>
            et phoenicibus, nihil magnum. sed homines semel interibunt,<lb n="15"/>
            auibus Arabiae de resurrectione securis? 
</p>
</div>