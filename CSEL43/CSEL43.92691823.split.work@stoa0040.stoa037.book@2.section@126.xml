<div xmlns="http://www.tei-c.org/ns/1.0" type="textpart" subtype="section" n="126"><p> Lucas uero quamuis omnino eodem modo factum tamen in<lb n="10"/>
            alio caeco intellegendus est par commemorare miraculum et <lb/>
            eiusdem miraculi parem modum. ille quippe hoc factum dicit. <lb/>
            cum adpropinquaret Hiericho, at isti, cum egrederetur ab <lb/>
            Hiericho. sed nomen ciuitatis et facti similitudo putari <choice><sic>snadet</sic><corr>suadet</corr></choice> <lb/>
            semel esse factum, sed euangelistas in hoc sibi aduersari, <lb n="15"/>
            quod alius dicat, cum adpropinquaret Hiericho, alii, cum <lb/>
            egrederetur ab Hiericho, non sane hoc persuadet nisi eis <lb/>
            qui procliuius credi uolunt mentiri euangelium quam duo <lb/>
            similia similiterque miracula fecisse Iesum. quid autem sit <lb/>
            credibilius aut quid potius uerum, et omnis fidelis filius euangelii<lb n="20"/>
            facillime uidet et omnis contentiosus, saltem cum admonitus <lb/>
            fuerit, uel tacendo uel, etiamsi tacere noluerit, cogitando <lb/>
            sibi ipse respondet. 
</p>
          </div>