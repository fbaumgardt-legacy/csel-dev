<div xmlns="http://www.tei-c.org/ns/1.0" type="textpart" subtype="section" n="75"><p> Sic et calciamenta cum dicit Mattheus in uia non esse <lb/>
            portanda, curam prohibet, qua ideo portanda cogitantur, ne <lb/>
            desint. hoc et de duabus tunicis intellegendum est, ne quisquam<lb n="5"/>
            eorum praeter eam quam esset indutus aliam portandam <lb/>
            putaret sollicitus, ne opus esset, cum ex illa potestate posset <lb/>
            accipere. proinde Marcus dicendo calciari eos sandaliis uel <lb/>
            soleis aliquid hoc calciamentum mysticae significationis habere <lb/>
            admonet, ut pes neque tectus sit neque nudus ad terram, id<lb n="10"/>
            est nec occultetur euangelium nec terrenis commodis innitatur. <lb/>
            et quod non portari uel haberi duas tunicas, sed expressius <lb/>
            indui prohibet dicens: et ne induerentur duabus tunicis, <lb/>
            quid eos monet nisi non dupliciter, sed simpliciter ambulare? 
</p>
          </div>