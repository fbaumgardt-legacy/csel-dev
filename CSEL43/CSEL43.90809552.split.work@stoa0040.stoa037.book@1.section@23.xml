<div xmlns="http://www.tei-c.org/ns/1.0" type="textpart" subtype="section" n="23"><p><milestone unit="altchapter" n="15"/>  Quid quod isti uani Christi laudatores et christianae religionis <lb/>
            obliqui obtrectatores propterea non audent blasphemare <lb/>
            Christum, quia quidam philosophi eorum, sicut in libris suis <lb/>
            Porphyrius Siculus prodit, consuluerunt deos suos, quid de <lb/>
            Christo responderent, illi autem oraculis suis Christum laudare *<lb n="5"/>
            conpulsi sunt? nec mirum, cum et in euangelio legamus eum <lb/>
            demones fuisse confessos; scriptum est autem in prophetis <lb/>
            nostris: quoniam di gentium demonia. ac per hoc <lb/>
            isti, ne contra deorum suorum responsa conentur, continent <lb/>
            blasphemias a Christo et eas in discipulos eius effundunt; <lb n="10"/>
            mihi autem uidetur, quod illi di gentium, quos philosophi <lb/>
            paganorum consulere potuerunt, etiam, si de discipulis Christi <lb/>
            interrogarentur, ipsos quoque laudare cogerentur. 
</p>
          </div>