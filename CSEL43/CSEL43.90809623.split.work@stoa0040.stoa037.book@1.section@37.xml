<div xmlns="http://www.tei-c.org/ns/1.0" type="textpart" subtype="section" n="37"><p><milestone unit="altchapter" n="24"/>  Notum est ergo, quid colere conuincantur et quid colorare <lb/>
            conentur adoratores simulacrorum. uerum et ab istis nouiciis <lb/>
            Saturni interpretatoribus requirendum est, quid de deo sentiant <lb/>
            Hebraeorum. etiam ipsis enim placuit omnes deos cum gentibus <lb/>
            colere, cum eos superbos puderet pro peccatorum remissione<lb n="5"/>
            humilari sub Christo. quid ergo sentiunt de deo Israhel? quem <lb/>
            si non colunt, non omnes deos colunt, si autem colunt, non <lb/>
            colunt sicut se coli iussit, quia et alios colunt, quos coli ille <lb/>
            prohibuit. per eos enim uates ista prohibuit, per quos haec <lb/>
            ipsa, quae nunc a Christianis eorum simulacra patiuntur, futura<lb n="10"/>
            praedixit. siue enim angeli ad illos prophetas missi sint, qui <lb/>
            eis deum omnium creatorem unum uerum deum, cui uniuersa <lb/>
            subiecta sunt, et per sensibilium rerum congruam speciem <lb/>
            figurate ostenderent et quemadmodum se coli praeciperet indicarent, <lb/>
            siue aliquorum in eis mentes per spiritum sanctum<lb n="15"/>
            ita sublimatae sint, ut eo <choice n="0.26"><sic n="77">nisu</sic><corr n="219">uisu</corr></choice> ea uiderent quo et ipsi angeli <lb/>
            uident, constat tamen eos illi deo seruisse, qui alios deos <lb/>
            coli prohibuit, seruisse autem fide pietatis in regno et sacerdotio <lb/>
            reipublicae suae et Christum uenturum regem ac sacerdotem <lb/>
            significantibus sacris. <lb n="20"/>
            
</p>
          </div>