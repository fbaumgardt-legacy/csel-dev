<div xmlns="http://www.tei-c.org/ns/1.0" type="textpart" subtype="section" n="14"><p>Inde Hierosolymam redit; fit sanus triginta octo annorum  <lb/>
            languidus. ex hac occasione quae dicuntur! quam diu dicuntur! <lb/>
            ibi dictum est: quaerebant eum Iudaei interficere, <lb/>
            quia non solum soluebat sabbatum, sed et patrem <lb/>
            suum dicebat deum aequalem se faciens deo. ubi <lb n="5"/>
            satis ostenditur, quam non usitate, sicut solent sancti homines <lb/>
            dicere, dixerit patrem suum deum, sed quod ei sit aequalis <lb/>
            insinuans; quippe paulo superius dixerat eis de sabbato <lb/>
            calumniantibus: pater meus usque modo operatur, et <lb/>
            ego operor. ibi exarserunt, non quia patrem suum diceret <lb n="10"/>
            deum, sed quod ei aequalis uellet intellegi dicendo: pater <lb/>
            meus usque modo operatur, et ego operor, consequens <lb/>
            esse ostendens, ut, quoniam pater operatur, et filius <lb/>
            operetur, quia pater sine filio non operatur. ibi enim et paulo <lb/>
            ante ait iam illis ob hoc irascentibus: quaecumque enim <lb n="15"/>
            ille fecerit, haec et filius similiter facit. 
</p>
          </div>