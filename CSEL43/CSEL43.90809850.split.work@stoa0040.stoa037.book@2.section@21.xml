<div xmlns="http://www.tei-c.org/ns/1.0" type="textpart" subtype="section" n="21"><p> VIII. Nisi forte hinc rursus quispiam moueatur: cum <lb/>
            Mattheus dixerit ideo timuisse Ioseph cum puero redientem <lb/>
            ire in Iudaeam, quia pro patre suo Herode Archelaus filius<lb n="5"/>
            eius ibi regnabat, quomodo potuit ire in Galilaeam, ubi alius <lb/>
            filius eius Herodes tetrarches erat. sicut Lucas testatur? quasi <lb/>
            uero ipsa sint tempora, quibus tunc puero timebatur, quae <lb/>
            nunc Lucas commemorauit, quae usque adeo mutata erant, ut <lb/>
            in ipsa Iudaea non iam rex esset Archelaus. sed Pontius Pilatus<lb n="10"/>
            non rex Iudaeorum, sed praeses erat, cuius temporibus agentes <lb/>
            sub Tiberio Caesare filii maioris Herodis non regnum habebant, <lb/>
            sed tetrarchiam. quod utique nondum factum erat, quando <lb/>
            Ioseph timens Archelaum in Iudaea regnantem se in Galilaeam <lb/>
            cum puero contulit, ubi et ciuitas eius erat Nazareth. <lb n="15"/>
            
</p>
          </div>