<div xmlns="http://www.tei-c.org/ns/1.0" type="textpart" subtype="section" n="6"><p>  Cum ergo Mattheus circa regis, Lucas circa sacerdotis personam <lb/>
            gereret intentionem, utique humanitatem Christi maxime <lb/>
            commendarunt. secundum hominem quippe Christus et rex et <lb/>
            sacerdos effectus est, cui dedit deus sedem Dauid patris sui, <lb/>
            ut regni eius non esset finis et esset ad interpellandum pro<lb n="5"/>
            nobis mediator dei et hominum homo Christus Iesus. non <lb/>
            autem habuit tamquam breuiatorem coniunctum Lucas sicut <lb/>
            Marcum Mattheus, et hoc forte non sine aliquo sacramento, <lb/>
            quia regum est non esse sine comitum obsequio. unde ille, <lb/>
            qui regiam personam Christi narrandam susceperat, habuit sibi<lb n="10"/>
            tamquam comitem adiunctum, qui sua uestigia quodammodo <lb/>
            sequeretur, sacerdos autem quoniam in sancta sanctorum solus <lb/>
            intrabat, propterea Lucas, cuius circa sacerdotium Christi erat <lb/>
            intentio, non habuit tamquam socium subsequentem, qui suam <lb/>
            narrationem quodammodo breuiaret. ia <lb n="15"/>
            
</p>
          </div>