<div xmlns="http://www.tei-c.org/ns/1.0" type="textpart" subtype="section" n="40"><p> Sane animaduertendum est, quod scriptura euangelica et <lb/>
            apostolica non solos illos duodecim appellat discipulos eius,<lb n="10"/>
            sed omnes qui in eum credentes magisterio eius ad regnum <lb/>
            caelorum erudiebantur. ex quorum multitudine elegit duodecim, <lb/>
            quos et apostolos nominauit, sicut Lucas commemorat. ipse <lb/>
            quippe paulo post ait: et descendens cum illis stetit <lb/>
            in loco campestri et turba discipulorum eius et<lb n="15"/>
            multitudo copiosa plebis. non utique diceret turbam <lb/>
            discipulorum homines duodecim. aliis quoque scripturarum <lb/>
            locis hoc euidenter apparet discipulos eius omnes appellatos <lb/>
            qui ab eo discerent quod ad aeternam uitam pertineret. 
</p>
          </div>