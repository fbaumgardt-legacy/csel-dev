<div xmlns="http://www.tei-c.org/ns/1.0" type="textpart" subtype="section" n="25"><p><milestone unit="altchapter" n="17"/> Verum tamen diligentius ab istis quaerendum est, quemnam   <lb/>
            putent esse deum Israhel. cur eum colendum non receperunt <lb/>
            sicut aliarum gentium deos, quas Romanum subegit imperium, <lb n="5"/>
            praesertim cum eorum sententia sit omnes deos colendos esse <lb/>
            sapienti? cur ergo a numero ceterorum iste reiectus est? si <lb/>
            plurimum ualet, cur ab eis solus non colitur? si parum aut <lb/>
            nihil ualet, cur contritis eorum simulacris ab omnibus gentibus <lb/>
            solus paene iam colitur? numquam huius quaestionis eximi <lb n="10"/>
            uinculo poterunt, qui cum maiores et minores deos colant, <lb/>
            quos deos putant, hunc deum non colunt, qui praeualuit <lb/>
            omnibus, quos colunt. si enim magnae uirtutis est, cur <lb/>
            <choice><sic>eristimatus</sic><corr>existimatus</corr></choice> est inprobandus? si paruae nulliusue uirtutis <lb/>
            est, cur tantum potuit inprobatus? si bonus est, cur a ceteris <lb n="15"/>
            bonis solus separatur? si malus est, cur a tot bonis unus non <lb/>
            superatur? si uerax est, cur eius praecepta respuuntur? si <lb/>
            mendax est, cur eius praedicta conplentur? 
</p>
          </div>