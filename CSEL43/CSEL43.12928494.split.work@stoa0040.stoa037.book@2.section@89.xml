<div xmlns="http://www.tei-c.org/ns/1.0" type="textpart" subtype="section" n="89"><p> XLII. Sequitur ergo Mattheus: <note n="53"/> et factum est, cum <lb/>
            consummasset Iesus parabolas istas, transiit inde. <lb/>
            <note n="54"/> et ueniens in patriam suam docebat eos in synagogis<lb n="5"/>
            eorum, et cetera usque ad illud ubi ait: <note n="58"/> et non fecit <lb/>
            ibi uirtutes multas propter incredulitatem illorum. <lb/>
            a superiore sermone parabolarum sic transit, ut non ostendat <lb/>
            consequentis ordinis necessitatem, praesertim quia Marcus ab <lb/>
            istis parabolis, non in quod iste, sed in aliud tendens, in quod<lb n="10"/>
            et Lucas ita conexuit narrationem, ut credibilius ostendatur <lb/>
            hoc esse potius consequenter gestum, quod ipsi duo continuanter <lb/>
            adiungunt, de naui scilicet, in qua dormiebat Iesus, <lb/>
            et de illo miraculo expulsorum demoniorum aput Gerasenos. <lb/>
            quae duo Mattheus iam superius recolens interposuit. nunc <lb n="15"/>
            ergo quae in patria sua dominus dixerit uel ei dicta sint <lb/>
            uideamus utrum cum aliis duobus Marco et Luca concordent. <lb/>
            nam <choice><sic>lohannes</sic><corr>Iohannes</corr></choice> longe in diuersis et dissimilibus narrationis <lb/>
            suae locis uel dicta esse domino talia uel eum dixisse commemorat, <lb/>
            qualia hoc- loco tres ceteri meminerunt. <lb n="20"/>
            
</p>
          </div>