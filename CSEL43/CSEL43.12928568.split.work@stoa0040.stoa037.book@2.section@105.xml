<div xmlns="http://www.tei-c.org/ns/1.0" type="textpart" subtype="section" n="105"><p> Hoc sane non ab re fuerit admonere in hoc miraculo de <lb/>
            septem panibus quod duo euangelistae Mattheus Marcusque <lb/>
            posuerunt, quia si aliquis eorum id dixisset, qui de illis <lb/>
            quinque panibus non dixisset. contrarius ceteris putaretur. quis <lb/>
            enim non existimaret unum idemque factum esse, non autem<lb n="5"/>
            integre et ueraciter siue ab illo siue ab aliis siue ab omnibus <lb/>
            fuisse narratum, sed aut illum pro quinque panibus septem, dum <lb/>
            falleretur, commemorasse aut illos pro septem quinque aut <lb/>
            utrosque mentitos uel obliuione deceptos? hoc et de duodecim <lb/>
            cophinis et de septem sportis opinaretur quasi contrarium,<lb n="10"/>
            hoc de quinque milibus et quattuor milibus eorum qui pascerentur. <lb/>
            sed quia illi qui miraculum de septem panibus <lb/>
            narrauerunt nec illud de quinque tacuerunt, neminem mouet <lb/>
            et utrumque factum omnes intellegunt. hoc ideo diximus, ut <lb/>
            sicubi simile inuenitur factum a domino, quod in aliquo alteri<lb n="15"/>
            euangelistae ita repugnare uideatur, ut omnino solui non <lb/>
            possit, nihil aliud intellegatur quam utrumque factum esse <lb/>
            et aliud ab alio commemoratum, sicut de centenis et quinquagenis <lb/>
            discumbentibus commendauimus, quia, si non etiam <lb/>
            illud utrumque aput unum inueniremus, contraria singulos<lb n="20"/>
            dixisse putaremus. 
</p>
          </div>