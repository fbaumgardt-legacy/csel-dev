<div xmlns="http://www.tei-c.org/ns/1.0" type="textpart" subtype="section" n="4"><p>  Horum sane quattuor solus Mattheus Hebraeo scripsisse <lb/>
            perhibetur eloquio, ceteri Graeco. et quamuis singuli suum <lb/>
            quendam narrandi ordinem tenuisse uideantur, non tamen<lb n="5"/>
            unusquisque eorum uelut alterius praecedentis ignarus uoluisse <lb/>
            scribere repperitur uel ignorata praetermisisse, quae scripsisse <lb/>
            alius inuenitur, sed sicut unicuique inspiratum est non superfluam <lb/>
            cooperationem sui laboris adiunxit. nam Mattheus suscepisse <lb/>
            intellegitur incarnationem domini secundum stirpem<lb n="10"/>
            regiam et pleraque secundum hominum praesentem uitam <lb/>
            facta et dicta eius. Marcus eum subsecutus tamquam pedisequus <lb/>
            et breuiator eius uidetur. cum solo quippe Iohanne <lb/>
            nihil dixit, solus ipse perpauca, cum solo Luca pauciora, cum <lb/>
            Mattheo uero plurima et multa paene totidem adque ipsis<lb n="15"/>
            uerbis siue cum solo siue cum ceteris consonante. Lucas autem <lb/>
            circa sacerdotalem domini stirpem adque personam magis <lb/>
            occupatus apparet. nam et ad ipsum Dauid non regium stemma <lb/>
            secutus ascendit, sed per eos, qui reges non fuerunt, exit ad <lb/>
            Nathan filium Dauid, qui nec ipse rex fuit. non sicut <choice><sic>Mattheua</sic><corr>Mattheus</corr></choice>, <lb n="20"/>
            qui per Salomonem regem descendens ceteros etiam reges ex <lb/>
            ordine persecutus est seruans in eis, de quo postea loquemur, <lb/>
            mysticum numerum. 
</p>
          </div>