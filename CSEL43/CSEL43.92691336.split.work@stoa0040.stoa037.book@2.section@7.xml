<div xmlns="http://www.tei-c.org/ns/1.0" type="textpart" subtype="section" n="7"><p> Non ergo alienum esset a ueritate, etiamsi Lucas ab illo <lb/>
            esse Ioseph genitum diceret, a quo fuerat adoptatus. etiam <lb/>
            sic quippe genuit eum, non ut homo esset, sed ut filius <lb/>
            esset, sicut nos genuit deus, ut filii eius simus, quos fecerat, <lb/>
            ut homines essemus. unicum autem genuit, non solum ut<lb n="5"/>
            filius esset, quod pater non est, sed etiam ut deus esset, quod <lb/>
            et pater est. sed plane si <choice><sic>boc</sic><corr>hoc</corr></choice> uerbo etiam Lucas uteretur, <lb/>
            omni modo esset ambiguum, quis eorum adoptantem, quis ex <lb/>
            propria carne gignentem patrem commemorasset, quomodo, <lb/>
            etsi neuter eorum diceret genuit, sed et iste eum filium<lb n="10"/>
            illius et ille illius diceret, nihilo minus esset ambiguum, quis <lb/>
            eorum illum, de quo natus, quis illum, a quo adoptatus erat. <lb/>
            commemorasset. nunc uero cum alter dicit: Iacob genuit <lb/>
            Ioseph, alter: Ioseph, qui fuit filius Heli, etiam ipsa <lb/>
            uerborum differentia quid singuli suscepissent eleganter intimauerunt.<lb n="15"/>
            sed hoc facile sane, ut dixi, posset occurrere homini <lb/>
            religioso, qui quodlibet aliud quaerendum potius iudicaret, <lb/>
            quam euangelistam crederet esse mentitum, facile, inquam, <lb/>
            occurreret, ut uideret, quibus causis homo unus duos patres <lb/>
            habere potuerit. hoc et illis calumniosis occurreret, nisi litigare<lb n="20"/>
            quam considerare maluissent. 
</p>
          </div>