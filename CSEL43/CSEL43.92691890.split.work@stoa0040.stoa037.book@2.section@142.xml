<div xmlns="http://www.tei-c.org/ns/1.0" type="textpart" subtype="section" n="142"><p>Lucas autem non hoc ordine, sed longe alibi tale aliquid  <lb n="5"/>
            interponit. utrum autem hoc recordetur, an alius ille sit, cum <lb/>
            quo similiter de duobus istis praeceptis dominus egerit, prorsus <lb/>
            incertum est. hinc autem etiam recte uidetur alius esse, non <lb/>
            solum propter ordinis multam differentiam, sed quia etiam <lb/>
            ipse dicitur respondisse domino interroganti et in sua responsione <lb n="10"/>
            commemorasse duo ista praecepta; et cum ei dixisset <lb/>
            dominus: hoc fac, et uiues, ut illud faceret quod magnum <lb/>
            esse in lege ipse responderat, secutus euangelista ait: ille <lb/>
            autem uolens se iustificare dixit: et quis est mihi <lb/>
            proximus? tunc dominus nan-auit de illo qui descendebat ab <lb n="15"/>
            Hierusalem in Hierichum et incidit in latrones. unde quia et <lb/>
            temtans praedictus est et duo praecepta ipse respondit et post <lb/>
            admonitionem domini dicentis: hoc fac, et uiues, non bonus <lb/>
            commendatur, cum dicitur de eo: ille autem uolens se <lb/>
            iustificare, iste autem quem pari ordine Mattheus Marcusque <lb n="20"/>
            commemorant tam bene commendatus est, ut ei diceret dominus: <lb/>
            non longe es a regno dei, probabilius creditur hunc <lb/>
            alium esse, non illum. 
</p>
          </div>