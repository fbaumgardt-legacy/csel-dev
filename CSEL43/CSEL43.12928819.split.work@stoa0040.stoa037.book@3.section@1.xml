<div xmlns="http://www.tei-c.org/ns/1.0" type="textpart" subtype="section" n="1">
          <p> Iam quoniam omnium quattuor narratio in eo uersatur loco, <lb/>
            in quo necesse est eos usque in finem pariter ambulare nec <lb/>
            multum digredi ab inuicem, sicubi forte alius aliud commemorat <lb/>
            quod alius praetermittit, uidetur mihi expeditius nos demonstrare<lb n="5"/>
            posse omnium euangelistarum conuenientiam, si ab hoc iam <lb/>
            loco omnium omnia contexamus et in unam narrationem <lb/>
            faciemque digeramus. sic ergo arbitror commodius faciliusque <lb/>
            id quod suscepimus explicari, ut adgrediamur narrationem <lb/>
            omnia commemorantes cum eorum adtestatione euangelistarum,<lb n="10"/>
            qui ex his omnibus quisque quod potuit aut quod uoluit <lb/>
            commemorauit, ut tamen ab omnibus haec omnia dicerentur, <lb/>
            quae demonstrandum est in nullo sibi esse contraria. 
</p>
          </div>