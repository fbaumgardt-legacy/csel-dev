<div xmlns="http://www.tei-c.org/ns/1.0" type="textpart" subtype="section" n="27"><p>Si ergo quaeritur, quae uerba potius Iohannes baptista  <lb/>
            dixerit, utrum quae Mattheus an quae Lucas eum dixisse <lb n="10"/>
            commemorat an quae Marcus in ipsis paucis quae illum <lb/>
            dixisse posuit tacens cetera, nullo modo hinc laborandum esse <lb/>
            iudicat qui prudenter intellegit ipsas sententias esse necessarias <lb/>
            cognoscendae ueritati, quibuslibet uerbis fuerint explicatae. <lb/>
            quod enim alius alium uerborum ordinem tenet, non est utique <lb n="15"/>
            contrarium. neque illud contrarium est, si alius dicit quod <lb/>
            alius praetermittit. ut enim quisque meminerat et ut cuique <lb/>
            cordi erat uel breuius uel prolixius eandem tamen explicare <lb/>
            sententiam, ita eos explicasse manifestum est. 
</p>
          </div>