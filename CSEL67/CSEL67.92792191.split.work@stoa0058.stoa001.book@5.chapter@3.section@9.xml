<div xmlns="http://www.tei-c.org/ns/1.0" type="textpart" subtype="section" n="9"><p>            Neque enim necesse esse contingere, quae providentur, sed  <lb/>
            necesse esse, quae futura sunt, provideri, quasi vero, quae <lb/>
            cuius rei causa sit, praescientiane futurorum necessitatis <lb/>
            an futurorum necessitas providentiae, laboretur ac non illud <lb n="20"/>
            demonstrare nitamur, quoquo modo sese habeat ordo causarum, <lb/>
            necessarium esse eventum praescitarum rerum, etiam <lb/>
            si praescientia futuris rebus eveniendi necessitatem non <lb/>
            videatur inferre. 
</p>
          </div>