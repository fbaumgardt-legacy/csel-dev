<div xmlns="http://www.tei-c.org/ns/1.0" type="textpart" subtype="poem" n="II">
<l n="1"><milestone unit="para"/>Quantas rerum flectat habenas  </l>
            <l n="2">natura potens, quibus immensum  </l>
            <l n="3">legibus orbem provida servet  </l>
            <l n="4">stringatque ligans <choice><sic>inresoluto_</sic><corr>inresoluto</corr></choice>  </l>
            <l n="5">singula nexu, placet arguto  </l>
            <l n="6">fidibus lentis promere cantu.  </l>
            <l n="7">Quamvis Poeni pulchra leones  </l>
            <l n="8">vincula gestent manibusque datas  </l>
            <l n="9">captent escas metuantque trucem  </l>
            <l n="10">soliti verbera ferre magistrum, <note type="margin">(10)</note> </l>

<note type="footnote"> 5 putant <hi rend="italic">EW Peip</hi>. 12 est id <hi rend="italic">PW Peip</hi>. 16 sunt <hi rend="italic">om. P</hi> </note><note type="margin"><hi rend="italic">PFCL VDKE</hi> </note>

<note type="footnote">LXVII. Boethins, Cona. (Weinbsrger.) </note>

<note type="footnote"> 4 </note> <lb/>
             
<pb n="50"/>
            <l n="11">si cruor horrida tinxerit ora,  </l>
            <l n="12">resides olim redeunt animi  </l>
            <l n="13">fremituque gravi meminere sui,  </l>
            <l n="14">laxant nodis colla solutis  </l>
            <l n="15">primusque lacer dente cruento  </l>
            <l n="16">domitor rabidas imbuit iras.  </l>
            <l n="17">Quae canit altis garrula ramis  </l>
            <l n="18">ales, caveae clauditur antro;  </l>
            <l n="19">huic licet inlita pocula melle  </l>
            <l n="20">largasque dapes dulci studio  </l>
            <l n="21">ludens hominum cura ministret,  </l>
            <l n="22">si tamen arto saliens texto  </l>
            <l n="23">nemorum gratas viderit umbras,  </l>
            <l n="24">sparsas pedibus proterit escas,  </l>
            <l n="25">silvas tantum maesta requirit,  </l>
            <l n="26">silvas dulci voce susurrat.  </l>
            <l n="27">Validis quondam viribus acta  </l>
            <l n="28">pronum flectit virga cacumen;  </l>
            <l n="29">hanc si curvans dextra remisit,  </l>
            <l n="30">recto spectat vertice caelum.  </l>
            <l n="31">Cadit Hesperias Phoebus in undas,  </l>
            <l n="32">sed secreto tramite rursus  </l>
            <l n="33">currum solitos vertit ad ortus.  </l>
            <l n="34">Repetunt proprios quaeque recursus  </l>
            <l n="35">redituque suo singula gaudent  </l>
            <l n="36">nec manet ulli traditus ordo,  </l>
            <l n="37">nisi quod fini iunxerit ortum  </l>
            <l n="38">stabilemque sui fecerit orbem.  </l>



</div>