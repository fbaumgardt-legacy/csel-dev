<div xmlns="http://www.tei-c.org/ns/1.0" type="textpart" subtype="poem" n="I">
<l n="1"><milestone unit="para"/>Rupis Achaemeniae scopulis, ubi versa sequentum  </l>
            <l n="2">pectoribus figit spicula pugna. fugax,  </l>
            <l n="3">Tigris et Euphrates uno se fonte resolvunt  </l>
            <l n="4">et mox abiunctis dissociantur aquis.  </l>
            <l n="5">Si coeant cursumque iterum revocentur in unum,  </l>
            <l n="6">confluat, alterni quod trahit unda vadi,  </l>
            <l n="7">convenient puppes et vulsi flumine trunci  </l>
            <l n="8">mixtaque fortuitos implicet unda modos;  </l>
            <l n="9">quos tamen ipsa vagos terrae declivia casus  </l>
            <l n="10">gurgitis et lapsi defluus ordo regit.  </l>
            <l n="11">Sic, quae permissis fluitare videtur habenis,  </l>
            <l n="12">fors patitur frenos ipsaque lege meat.  </l>



</div>