<div xmlns="http://www.tei-c.org/ns/1.0" type="textpart" subtype="poem" n="II">
<l n="1"><milestone unit="para"/>Quos vides sedere celsos solii culmine reges,  </l>
            <l n="2">purpura claros nitente, saeptos tristibus armis,  </l>
            <l n="3">ore torvo comminantes, rabie cordis anhelos,  </l>
            <l n="4">detrahat si quis superbis vani tegmina cultus,  </l>
            <l n="5">iam videbit intus artas dominos ferre catenas;  </l>
            <l n="6">hinc enim libido versat avidis corda venenis,  </l>
            <l n="7">hinc flagellat ira mentem fluctus turbida tollens,  </l>
            <l n="8">maeror aut captus fatigat aut spes lubrica torquet.  </l>
            <l n="9">Ergo cum caput tot unum cernas ferre tyrannos,  </l>
            <l n="10">non facit, quod optat ipse, dominis pressus iniquis. <note type="margin">(10)</note> </l>



</div>