<div xmlns="http://www.tei-c.org/ns/1.0" type="textpart" subtype="section" n="24"><p>Id vero hactenus egimus, ut, quae indignissima tibi '  <lb/>
            videbatur malorum potestas, eam nullam esse cognosceres, <lb/>
            quosque impunitos querebare, videres numquam improbitatis <lb/>
            suae carere suppliciis, licentiam, quam cito finiri precabaris, <lb/>
            nec longam esse disceres infelicioremque fore, si <lb n="20"/>
            diuturnior, infelicissimam vero, si esset aeterna; post haec <lb/>
            miseriores esse improbos iniusta impunitate dimissos quam <lb/>
            iusta ultione punitos.</p></div>