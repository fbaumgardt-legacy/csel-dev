<div xmlns="http://www.tei-c.org/ns/1.0" type="textpart" subtype="poem" n="VI">
<l n="1"><milestone unit="para"/>Omne hominum genus in terris simili surgit ab ortu;  </l>
            <l n="2">unus enim rerum pater est, unus cuncta ministrat.  </l>
            <l n="3">Ille dedit Phoebo radios, dedit et cornua lunae,  </l>
            <l n="4">ille homines etiam terris dedit ut sidera caelo,  </l>
            <l n="5">hic clausit membris animos celsa sede petitos;  </l>
            <l n="6">mortales igitur cunctos edit nobile germen.  </l>
            <l n="7">Quid genus et proavos strepitis? Si primordia vestra  </l>
            <l n="8">auctoremque deum spectes, nullus degener exstat,  </l>
            <l n="9">ni vitiis peiora fovens proprium deserat ortum.  </l>



</div>