<div xmlns="http://www.tei-c.org/ns/1.0" type="textpart" subtype="section" n="2"><p>Aquila et Symmachus similiter <lb/>
            interpretati sunt: numquid deus de propinquo — siue<lb n="10"/>
            uicino — ego sum et non deus de longe? LXX uero et <lb/>
            Theodotio sensu uertere contrario, ut dicerent: deus appropinquans <lb/>
            ego. dicit dominus, et non deus de longe, <lb/>
            quod scilicet superiores asserant deum non tantum uicina, <lb/>
            sed et ea, quae longe sunt, cognoscere nec praesentia, sed<lb n="15"/>
            futura conspicere; isti uero ubique deum aestiment esse praesentem <lb/>
            nec aliquem esse locum, ubi non assit deus. omnibus <lb/>
            enim et praecipue sanctis appropinquat deus, quomodo si <lb/>
            uestimentum adhaereat cuti; peccatores autem longe recedentes  <lb/>
            ab eo peribunt.</p></div>