<div xmlns="http://www.tei-c.org/ns/1.0" type="textpart" subtype="section" n="4"><p>' omnis autem hereticus habitat in aquilone  <lb/>
            et calorem fidei perdidit nec audire potest illud apostoli: <lb/>
            spiritu feruentes et, quia se uoluptatibus tradidit, <lb/>
            recessit a domino et dispersit uias suas alienis dogmatibus <lb n="10"/>
            et uoluptatem secutus est. nulla enim heresis nisi propter <lb/>
            gulam uentremque construitur, ut seducat mulierculas oneratas <lb/>
            peccatis semper discentes et numquam ad scientiam <lb/>
            ueritatis peruenientes, de quibus uere dicitur: qui deuorant <lb/>
            populum meum uelut escam panis, et quos Christus <lb n="15"/>
            notat deuorantes domos uiduarum.</p></div>