<div xmlns="http://www.tei-c.org/ns/1.0" type="textpart" subtype="section" n="2"><p>Iste est  <lb n="5"/>
            Dauid, cuius et euangelium meminit: daturum se nobis, <lb/>
            ut sine timore de manu inimicorum nostrorum liberati <lb/>
            seruiamus illi in sanctitate et iustitia coram <lb/>
            ipso omnibus diebus nostris. quomodo enim primus <lb/>
            Adam et secundus Adam scribuntur iuxta corporis ueritatem, <lb/>
            sic et Dauid dominus atque saluator, quia iuxta carnem ex <lb/>
            Dauid totum in eo sancta Maria conferente, quicquid fuit ei <lb/>
            stirpe Dauid, et habente originem atque conceptum de spiritu <lb/>
            sancto.</p></div>