<div xmlns="http://www.tei-c.org/ns/1.0" type="textpart" subtype="section" n="4"><p>maledictus est igitur non solum, qui spem habet in<lb n="5"/>
            homine, sed qui ponit carnem bracchium suum, id est fortitudinem <lb/>
            suam, et quicquid egerit, non domini clementiae, sed <lb/>
            suae putauerit esse uirtutis. qui enim hoc agit, a domino <lb/>
            recedit cor eius asserens se posse, quod non potest. et <lb/>
            erit quasi myrice — quae Hebraice dicitur '<sic>aroher</sic>' siue, ut<lb n="10"/>
            interpretatus est Symmachus: lignum infructuosum in <lb/>
            solitudine — et non uidebit, cum uenerint bona, quae <lb/>
            uisura est gentium multitudo, sed habitabit in siccitate  <lb/>
            in deserto.</p></div>