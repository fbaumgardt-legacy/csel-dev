<div xmlns="http://www.tei-c.org/ns/1.0" type="textpart" subtype="section" n="2"><p>Occultum ad Hieremiam <lb/>
            dei factum esse sermonem nemo scire poterat nisi ipso indicante, <lb/>
            ad quem factus fuerat. et praedicitur ei, quod uenturus <lb/>
            sit ad eum Anamehel, patruelis suus, et possessionem agri, <lb/>
            qui suus fuerat, delaturus; esse autem ipsum locum in Anathoth<lb n="10"/>
            de suburbanis, quae sacerdotibus per singulas tribus et <lb/>
            ciuitates dabantur ex lege; nec licitum erat possessionem de <lb/>
            tribu transire ad tribum nec de familia ad aliam familiam — <lb/>
            unde et filiae Salphaad accipiunt sortem inter fratres suos — <lb/>
            praecipueque suburbana sacerdotum nulli alii poterant uenundari<lb n="15"/>
            usque ad annum remissionis nisi ei, quem propinquitas  <lb/>
            sanguinis expetebat.</p></div>