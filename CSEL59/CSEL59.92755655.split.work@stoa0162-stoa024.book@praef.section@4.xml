<div xmlns="http://www.tei-c.org/ns/1.0" type="textpart" subtype="section" n="4"><p>quod non uidens praecursor eius Grunnius olim nisus<lb n="15"/>
            est carpere, cui duobus respondi libris. quae iste quasi sua <lb/>
            profert, et alio iam calumniante purgata sunt, ut praeteream <lb/>
            contra Iouinianum uolumina, in quibus dolet uirginitatem <lb/>
            nuptiis et nuptias digamiae et digamiam polygamiae esse <lb/>
            praelatam. nec recordatur stolidissimus et Scottorum pultibus<lb n="20"/>
            praegrauatus nos in ipso dixisse opere: non damno digamos, <lb/>
            immo nec trigamos et, si fieri potest, octogamos; <lb/>
            plus aliquid inferam, etiam scortatorem <lb/>
            recipio paenitentem; quidquid aequaliter licet,  <lb/>
            aequali lance pensandum est.</p></div>