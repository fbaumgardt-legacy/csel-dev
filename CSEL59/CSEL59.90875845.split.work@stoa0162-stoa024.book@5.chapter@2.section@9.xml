<div xmlns="http://www.tei-c.org/ns/1.0" type="textpart" subtype="section" n="9"><p>in   <lb/>
            tantum autem deus posuit oculos suos (super eos) in bonum, qui <lb/>
            imperio eius adquieuerunt, et reduxit illos in terram suam et <lb/>
            aedificauit et non destruxit et plantauit et non euellit deditque <lb n="5"/>
            eis cor, ut scirent eum, quod ipse esset dominus, et fierent illi <lb/>
            in populum et ipse eis esset in deum, ut etiam in captiuitate <lb/>
            posuerit oculos suos super illos et exercere terram, aedificare <lb/>
            domos, plantare pomaria in Babylonia regione permiserit, <lb/>
            Danihel signorum miraculis de captiuo subito princeps factus <lb n="10"/>
            sit et tres pueri gloriose de fornacis incendio liberati sint <lb/>
            et expletis annis septuaginta sub Zorobabel et Hiesu sacerdote <lb/>
            magno et Ezra ac Neemia plurima pars reuersa sit Hierusalem. <lb/>
            quorum numerus in eiusdem Ezrae uolumine continetur.</p></div>