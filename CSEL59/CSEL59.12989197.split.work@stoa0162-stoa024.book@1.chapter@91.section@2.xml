<div xmlns="http://www.tei-c.org/ns/1.0" type="textpart" subtype="section" n="2"><p>quomodo enim mulier pariens et necdum  <lb/>
            dolorem parturitionis experta intermoritur — angustias sustinet, <lb/>
            uix potest respirare sparsisque manibus conlabitur —, sic et filia <lb/>
            Sion, cum suos uiderit liberos interfectos, in haec uerba prorumpit <lb/>
            et dicit: uae mihi, quia defecit anima mea <lb n="5"/>
            propter interfectos! duo autem exempla in uno capitulo <lb/>
            conparata sunt: parturientis filios et lugentis, ut, quidquid <lb/>
            mulier patitur in fetu uel mortibus filiorum, Hierusalem patiatur <lb/>
            in populis. 
</p>
          </div>