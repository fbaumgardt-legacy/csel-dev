<div xmlns="http://www.tei-c.org/ns/1.0" type="textpart" subtype="section" n="2"><p>non dixit 'iniquos' et 'peccatores', ut noua uult heresis, sed  <lb n="5"/>
            impios . impietas aperte negat deum; iniquitas atque peccatum, <lb/>
            si confiteatur errorem, facile ad misericordiam flectit deum. <lb/>
            quodque nos diximus: insidiantes quasi aucupes et in <lb/>
            LXX non habetur, Aquila et Symmachus transtulerunt uerbum <lb/>
            '<sic>iasir</sic>' quasi rete aucupis, quod etiam, qui bonus inter eos <lb n="10"/>
            uidetur et rectus, instar aucupis tendat insidias, dum inuicem <lb/>
            se uenantur ad mortem et aliorum damnis atque dispendiis <lb/>
            suas conplent domos, ut impleatur philosophorum illa sententia: <lb/>
            omnis diues aut iniquus aut heres iniqui. <lb/>
</p></div>