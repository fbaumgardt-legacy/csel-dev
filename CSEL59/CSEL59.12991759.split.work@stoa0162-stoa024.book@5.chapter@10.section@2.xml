<div xmlns="http://www.tei-c.org/ns/1.0" type="textpart" subtype="section" n="2"><p>Ista sunt praemia contemtorum et dei uerba audire <lb/>
            nolentium; quicquid igitur super nos mali adducitur, nostra <lb/>
            peccata fecerunt. omnesque gentes, ut tunc adductae sunt<lb n="10"/>
            contra Hierusalem, sic hodie adducuntur contra ecclesiam <lb/>
            neglegentem, ut interficiat eos et ponat in stuporem et in <lb/>
            sibilum et in solitudines sempiternas, ut in exemplo sint <lb/>
            omnium atque miraculo. sibilus autem miraculi et stuporis <lb/>
            indicium est et solitudo sempiterna in his deprehenditur, qui<lb n="15"/>
            praesidem non habent deum. 
</p>
          </div>