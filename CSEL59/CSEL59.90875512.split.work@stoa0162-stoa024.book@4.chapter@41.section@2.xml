<div xmlns="http://www.tei-c.org/ns/1.0" type="textpart" subtype="section" n="2"><p>Supra dixerat: 'domui <lb/>
            regis Iuda haec loqueris' et deinde: descende in <lb/>
            domum regis Iuda et iterum: haec dicit dominus<lb n="15"/>
            super domum regis Iuda et praepostero ordine, postquam <lb/>
            locutus est de Sedecia, qui ultimus regum fuit in Hierusalem, <lb/>
            reuertitur ad <sic>Ioiacim</sic>, fratrem eius, qui ante eum <lb/>
            regnauit. qua uaticinatione conpleta nunc loquitur ad filium <lb/>
            <sic>Ioiacim</sic>. nepotem Iosiae, regem Hierusalem, Iechoniam. qui et <lb n="20"/>
            alio nomine appellatur Ioiachin, qui captus a Nabuchodonosor <lb/>
            cum matre sua principibusque et artificibus et multis nobilibus  <lb/>
            ductus est in Chaldaeam ibique mortuus.</p></div>