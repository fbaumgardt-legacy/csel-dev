<div xmlns="http://www.tei-c.org/ns/1.0" type="textpart" subtype="section" n="6"><p>et dedisti eis terram hane,  <lb/>
            quam iurasti patribus eorum, ut dares eis, Abraham <lb n="10"/>
            uidelicet et Isaac et Iacob. ergo non suo merito terram repromissionis, <lb/>
            sed patrum accepere uirtutibus, terram fluentem <lb/>
            lacte et melle; necdum enim solidum poterant cibum capere, <lb/>
            sed melle et lacte nutriebantur infantiae uel certe melle et <lb/>
            lacte, rerum omnium ubertate et abundantia. et ingressi <lb n="15"/>
            sunt et possederunt eam. statimque inter possessionem et <lb/>
            inoboedientiam nihil fuit medium; ubertas enim securitatem, <lb/>
            securitas neglegentiam, neglegentia contemtum parit.</p></div>