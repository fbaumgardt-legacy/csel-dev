<div xmlns="http://www.tei-c.org/ns/1.0" type="textpart" subtype="section" n="2"><p>            Propter futuram captiuitatem et euersionem Hierusalem lamentatrices <lb/>
            uocari iubet, quae solent in luctu uoce flebili et <lb/>
            lacertos manibus uerberantes ad lacrimas populum prouocare;<lb n="5"/>
            hic enim mos usque hodie permanet in Iudaea, ut mulieres <lb/>
            sparsis crinibus nudatisque pectoribus, uoce modulata omnes <lb/>
            ad fletum concitent. se autem iungit deus conpatientis affectu <lb/>
            siue propheta, ut, quicquid populus sustinet, ipsum sustinere <lb/>
            et sentire se dicat. quod autem infert: quia uox lamentationis<lb n="10"/>
            audita est de Sion, statim sequitur, quae ista <lb/>
            sit uox. 
</p>
          </div>