<div xmlns="http://www.tei-c.org/ns/1.0" type="textpart" subtype="section" n="2"><p> <lb/>
            Supra pontifex Phassur siue <sic>Pnaschor</sic>, qui percussit Hieremiam. <lb/>
            patrem habuit Emmer, hic autem Phassur filius est Melchiae: <lb/>
            hoc idcirco, ne quis eundem putet. mittit autem Sedecias rex <lb n="5"/>
            ad prophetam nolens uel populum scire <milestone unit="altchapter" n="983"/> uel principes. ut <lb/>
            occulto per legatos nuntio recognoscat, quam dominus super <lb/>
            urbe Hierusalem et populo Iudaeorum habeat sententiam. <lb/>
            quodque infert: quia Nabuchodonosor, rex Babylonis, <lb/>
            proeliatur aduersum nos, ostendit iam obsessa Hierusalem <lb n="10"/>
            hoc a propheta sciscitari Sedeciam.</p></div>