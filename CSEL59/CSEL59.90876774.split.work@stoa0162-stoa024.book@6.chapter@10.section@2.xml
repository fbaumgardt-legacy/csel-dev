<div xmlns="http://www.tei-c.org/ns/1.0" type="textpart" subtype="section" n="2"><p>Turbo furoris domini et procella ruens <lb/>
            atque tempestas requiescet in capite impiorum, uel daemonum <lb/>
            uel eorum, qui dei filium blasphemarunt; et non auertet <lb/>
            iram indignationis suae, donec faciat et conpleat <lb/>
            cogitationem cordis sui et circumdetur exercitu <sic>Hiemsalem</sic><lb n="5"/>
            et penitus deleatur. quomodo autem artifex non potest <lb/>
            intellegi nisi opere conpleto nec medicinae industria nisi, <lb/>
            postquam fuerit sanitas consecuta, ita, cum euersio fuerit <lb/>
            Hierusalem et prioris populi abiectio, tunc intellegent credentes, <lb/>
            quod repulsio Iudaeorum nostrae salutis occasio sit. <lb n="10"/>
            
</p>
          </div>