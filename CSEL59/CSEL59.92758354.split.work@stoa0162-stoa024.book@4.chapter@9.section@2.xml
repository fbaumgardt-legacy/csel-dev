<div xmlns="http://www.tei-c.org/ns/1.0" type="textpart" subtype="section" n="2"><p>In  <lb/>
            typo quidem saluatoris haec a populo Iudaeorum Hieremias <lb/>
            uniuersa perpetitur, qui postea Babylonio ueniente uastantur; <lb/>
            sed plenius atque perfectius conplentur in Christo. et urbe <lb/>
            subuersa Romano gladio trucidati sunt non ob idololatriam, <lb n="10"/>
            quae eo tempore non erat, sed ob interfectionem filii dei, <lb/>
            quando cunctus simul populus conclamauit: tolle, tolle <lb/>
            talem; non habemus regem nisi Caesarem!</p></div>