<div xmlns="http://www.tei-c.org/ns/1.0" type="textpart" subtype="section" n="2"><p>Hoc loco utendum est in tempore persecutionis  <lb/>
            et angustiae, quando aut rara aut nulla fides. quando <lb n="5"/>
            nec fratri nec proximo credendum est et inimici eius <lb/>
            domestici eius, quando iuxta euangelium tradet pater <lb/>
            filium et filius patrem et diuiduntur duo in tres et tres <lb/>
            in duo. quodque infert: docuerunt linguam suam <lb/>
            loqui mendacium siue didicit lingua eorum loqui <lb n="10"/>
            mendacium, ostendit consuetudinem mentiendi quodammodo <lb/>
            in naturam uerti studioseque eos agere. ut agant <lb/>
            iniqua. quodque sequitur: habitatio tua in medio doli. 
</p></div>