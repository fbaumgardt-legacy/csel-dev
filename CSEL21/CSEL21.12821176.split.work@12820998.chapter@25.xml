<div xmlns="http://www.tei-c.org/ns/1.0" type="textpart" subtype="chapter" n="25">
<ab> <title>XXV.  EIUSDEM ALIA. </title> </ab>
          <p>Aliud mihi deo teste promiseras, quod ipsum deberes colere, <lb/>
            non Ianum, cuius criminis etiam me uis esse consortem, ut <lb/>
            ego ad hunc errorem colendum delicias subministrem et oleum <lb/>
            incendio superfundam. quod neutro nostrum noueris expedire. <lb n="10"/>
            sed dicis fortasse: pollicitus es. quo ore a me promissa perquires, <lb/>
            cum tu sacramenta uiolaueris? unde dabis ueniam <lb/>
            meae promissioni, quamdiu te huic seruire cognouero passioni, <lb/>
            ne confirmare uideamur factum, cuius reprehendimus pactum, <lb/>
            et simus scandalo, cui esse debemus exemplo. <lb n="15"/>
            
</p>

</div>