<div xmlns="http://www.tei-c.org/ns/1.0" type="textpart" subtype="chapter" n="50">
<ab> <title>L.  RURICIUS EPISCOPUS CERAUNIAE SALUTEM. </title> </ab>
          <p>De sincerissima, qua nos pro benignitate animi tui, non pro <lb/>
            nostris meritis dignaris excolere in domino, caritate confidens <lb n="10"/>
            securus has ad uenerationem tuam direxi, quibus in domino <lb/>
            ac deo nostro salutem uberem dicens specialiter rogo, ut ea, <lb/>
            quae per seruum uestrum Amandum uerbo speraui, si possibile <lb/>
            est, nobis sine dilatione praestare dignemini, quia haec <lb/>
            res et nos releuare potest et uobis nullum potest adferre <lb n="15"/>
            dispendium, quod ego pro beneficio maximo conputabo. iterum, <lb/>
            in quo iusseritis uel usus exegerit, uicem reciprocis obsequiis <lb/>
            repensare contendam. 
</p>

</div>