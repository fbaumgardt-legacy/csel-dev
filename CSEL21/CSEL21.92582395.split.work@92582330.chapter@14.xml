<div xmlns="http://www.tei-c.org/ns/1.0" type="textpart" subtype="chapter" n="14">
<ab> <title>XIIII.  DOMNO PECTORIS SUI CELSO RURICIUS. </title> </ab>
          <p>Equum, qualem iusseras, destinaui mansuetudine placidum, <lb/>
            membris ualidum, firmum robore, forma praestantem, factura <lb/>
            conpositum, animis temperatum nec praeproperum scilicet uelocitate <lb/>
            nec pigrum (tarditate), cui frenus et stimulus sit sedentis <lb/>
            arbitrium, cui ad euehendum onus et uelle suppetat<lb n="10"/>
            pariter et posse, ita ut nec cedat superposito nec deponat inpositum. <lb/>
            his itaque, sicut oportuit, intimatis, salutatione praelata, <lb/>
            pollicitatione dispensa promissa deposcimus, ut ad sollemnitatem <lb/>
            sanctorum ad nos deo propitio una cum sorore <lb/>
            uestra uenire dignemini honorem patronis, fratribus affectum,<lb n="15"/>
            gratiam populis praestituri. 
</p>

</div>