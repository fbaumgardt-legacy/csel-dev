<div xmlns="http://www.tei-c.org/ns/1.0" type="textpart" subtype="chapter" n="55">
<ab> <title>LV.  RURICIUS APRUNCULO EPISCOPO SALUTEM. </title> </ab>
          <p>Sicut litteras sanctitatis uestrae per uirum uenerabilem Elogium <lb/>
            cum gratulatione suscepi, ita has eodem redeunte libenter <lb/>
            emisi. quibus apostolatui uestro debitum dependo sospitationis <lb n="5"/>
            officium simulque deposco, ut pro nobis orare dignemini et id <lb/>
            a communi domino peculiarius postulare, ut iam tandem aliquando <lb/>
            in unum uenire et nos uidere mereamur, ut caritas, <lb/>
            quae secundum sententiam dominicam in pectoribus nostris <lb/>
            per absentiam, quod peius est, refrixit, per praesentiam iterum <lb n="10"/>
            in sopitis cineribus suscitetur et uiuis uocibus quasi nouis flatibus <lb/>
            ueteris amoris rediuiuum reparetur incendium, quod more <lb/>
            atque uirtute ignis illius, quem dominus misit in terram, et <lb/>
            spinas neglegentiae nostrae atque desidiae ui naturae potentis <lb/>
            exurat et tenebras dormientis cordis inluminet. <lb n="15"/>
            
</p>

</div>