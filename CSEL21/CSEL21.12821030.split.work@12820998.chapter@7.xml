<div xmlns="http://www.tei-c.org/ns/1.0" type="textpart" subtype="chapter" n="7">
<ab> <title>VII.  DOMINO SUO PECULIARI IN CHRISTO PATRONO BASSULO EPISCOPO RURICIUR. </title> </ab>
          <p>Quam me diligere sancta pietas et pia sanctitas uestra dignetur, <lb/>
            multimodo probatis affectu, dum legenda transmittitis <lb n="5"/>
            et neglecta corrigitis, dilectionem diligendo prouocatis et, quod <lb/>
            praedicatis uerbis, docetis exemplis. sed quoniam semen uestrum <lb/>
            in terra sterili et dumosa non proficit, utpote quod sentibus <lb/>
            supercrescentibus suffocatur, -ne sicut infructuosam illam <sic>ficalneam</sic> <lb/>
            me iubeat dominus uineae, quem tanto tempore nequiquam <lb n="10"/>
            expectat, abscidi, uos seueriorem sententiam orando differte, <lb/>
            donec doctrinae uestrae pinguedine tamquam stercore <lb/>
            amaritudo infructuosa dulcescat. sed quoniam plus sunt apud <lb/>
            me delicta quam uerba nec possum facta expiare sermonibus, <lb/>
            obsequium saltim epistulare dependo et librum, quem praestiteratis, <lb n="15"/>
            me remisisse significo aliumque identidem uestrum, <lb/>
            si iam necessarius non est, spero per portitorem harum remitti <lb/>
            iubeatis simulque, si propitio deo ad solemnitatem sanctorum <lb/>
            Gurdonem uenturi sitis, me recurrentibus scire faciatis. 
</p>

</div>