<div xmlns="http://www.tei-c.org/ns/1.0" type="textpart" subtype="chapter" n="29">
<ab> <title>XXVIIII.  RURICIUS EUFRASIO SUO SALUTEM. </title> </ab>
          <p>Miror sanctitatem uestram post tantorum et talium uirorum <lb/>
            <choice n="0.80"><sic n="426">iudicia</sic><corr n="103">indicia</corr></choice> potius quam rescripta etiam inscitiae meae quaesisse <lb/>
            sententiam. quod uos magis pro necessitudine quam necessitate <lb/>
            fecisse conicio, ne, cuius tanti habetis praecipuum in animo <lb/>
            tenere cultum, uideremini in negotio praetermisisse consensum. <lb n="10"/>
            unde gratias ago indiuiduae mihi in Christo germanitati uestrae, <lb/>
            quod ita de nobis praesumere et iudicare dignamini, ut nihil <lb/>
            habeamus aut in caritatis simplicitate subdolum aut in ueritatis <lb/>
            puritate fucatum. reddo itaque debitum unanimitatis officium <lb/>
            et de causa, qua mihi scribere dignati estis, idem me <lb n="15"/>
            quod et fratres nostros sentire significo. sed, quid facto opus <lb/>
            sit uel quid mihi potissimum fieri debere uideatur, per diaconem <lb/>
            uestrum uerbo fideliter intimaui, quae longum fuit litteris <lb/>
            indicari. ora pro me. 
</p>

</div>