<div xmlns="http://www.tei-c.org/ns/1.0" type="textpart" subtype="chapter" n="1">
<ab> <title>I.  DOMINO RELIGIONIS HONORE SUBLIMI AC FIDEI MERITIS MAGNIFICANDO FILIO RURICIO GRAECUS. </title> </ab>
          <p>Gratias domino, quod fidei uestrae meritum sicut proficit<lb n="5"/>
            deuotione ita crescit et opere. laborantium necessitates sollicitudine <lb/>
            praeuenis, benignitate foues, humanitate sustentas. <lb/>
            his enim rebus iuxta apostolum spiritu feruentes, domino <lb/>
            seruientes, spe gaudentes diuinas uobis (uitae) aeternae retributiones <lb/>
            adquiritis. sed in sublimitate uestra ista non noua<lb n="10"/>
            sunt, quia animus uester, sicut plenus est dei timore, ita plenus <lb/>
            est caritate, caritate, inquam, quae sola usu proficit et largiendo <lb/>
            succrescit et pensum sciens et detrimenta non sentiens. <lb/>
            dum enim dependitur, non expenditur, sed magis, dum prorogatur, <lb/>
            augetur eiusque gratia ita muneratur percipiens, ut non<lb n="15"/>
            minoretur inpertiens, quae ad similitudinem diuinitatis dat, <lb/>
            quod (<sic>hahet</sic>), habetque, quod dederit. 
</p>

</div>