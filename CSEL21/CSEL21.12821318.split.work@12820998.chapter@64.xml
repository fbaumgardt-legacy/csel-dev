<div xmlns="http://www.tei-c.org/ns/1.0" type="textpart" subtype="chapter" n="64">
<ab> <title>LXIIII.  RURICIUS EPISCOPUS FRATRI CLARO EPISCOPO. </title> </ab>
          <p>Apostolatui uestro pro ea, quam mihi non pro meis meritis, <lb/>
            sed pro beniuolentia animorum uestrorum inpenditis, caritate <lb/>
            non dicam uicem non possum repensare beneficiis, sed nec<lb n="5"/>
            tantas gratias, quantas meremini, sermonibus explicare. inpendo <lb/>
            tamen per litteras debitum sospitationis officium partemque <lb/>
            pectoris mei, in quo affectum uestri auiditate suscepi, <lb/>
            paginae conlocutione transmitto simulque deprecor, ut communi <lb/>
            domino supplicetis, ut citius nos faciat fructum de nostra capere<lb n="10"/>
            praesentia, quosque suae inspirationis instinctu conexuit, <lb/>
            uultuum etiam mutua uisione coniungat, ut desiderium in nobis, <lb/>
            quod accendit affatus, restinguat obtutus. de columnis uero <lb/>
            gratias ago et, sicut iussistis, quia modo propter inminentem <lb/>
            hiemem uehicula illo dirigere non possum, post sanctum Pascha<lb n="15"/>
            propitia diuinitate transmittam. de minoribus uero, sicut uerbo <lb/>
            mandastis, si inueniri possunt, mihi uel decem necessarias <lb/>
            esse significo. sed si dominus prospera uniuersa concesserit, <lb/>
            antequam uehicula dirigam, ad uos hominem destinabo. 
</p>

</div>