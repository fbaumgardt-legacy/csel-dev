<div xmlns="http://www.tei-c.org/ns/1.0" type="textpart" subtype="chapter" n="10">
<ab> <title>X.  DOMINO PECTORI SUO LUPO RURICIUS. </title> </ab>
          <p rend="script">Accepi litteras magnanimitatis tuae, quibus excusare dignaris,<lb n="5"/>
            quod, ut me rarius eloquentiae tuae rore respergas, baiuli faciat <lb/>
            inopia, simulque etiam indicas te mirari, cur, cum mihi eorum <lb/>
            frequentia suppetat, uerborum quoque copia compta non desit, <lb/>
            uobis scribere saepius detrectem. quod uos per ironiam, ut est <lb/>
            leporis uestri facundia, iactasse non ambigo, cum et uos abundetis<lb n="10"/>
            tabellariis et me sciatis laborare egestate sermonis ac <lb/>
            sterilitate exilis ingenii uelut aestiuis mensibus arentis uenae <lb/>
            cursum sudare, non fluere. addidistis etiam, sicut Achilli Patroclum <lb/>
            aut Herculi Theseum uel Theseo Pirithoum, ita uos <lb/>
            mihi debere sociari. in his fabulis factisque maiorum non<lb n="15"/>
            praerogatiuam personarum, sed conparationem debemus dilectionis <lb/>
            accipere, ut amicorum recolentes nomina sequamur <lb/>
            exempla et eorum in nos uocabula transferentes merita conferamus <lb/>
            atque ex ipsorum gestis magnifica quaeque et honesta <lb/>
            carpentes uitae nostrae utiliter coaptemus et seruiamus nobis<lb n="20"/>
            in caritate candida, non adulatione fucata studeamusque, quod <lb/>
            in amicitiis illorum poetarum falsitas finxit, in nobis animorum <lb/>
            ueritas peragat, ut, dum imitari uidemur antiqua, relinquamus <lb/>
            imitanda et seniorum facta laudantes laudemur a posteris. <lb/>
            haec ergo, domine mi, flamma pectoris mei, persuasioni tuae <lb n="25"/>
            quam conscientiae meae amplius credens gerulo festinante breuiter <lb/>
            cursimque dictaui, quae peritia tua et probitas tua, si <lb/>
            amici uerecundiae consuluerit, aut celare debebit aut emendare <lb/>
            curabit.

<note type="footnote" rend="script"> 4 pectoris sui <hi rend="italic">Kr., fort. recte, cf. p</hi>. 365, 6. <hi rend="italic">366, 10</hi>. 367, <hi rend="italic">5</hi> 8 comta S <lb/>
            9 hiruina <hi rend="italic">S</hi> 12 sterelitate <hi rend="italic">S</hi> aestiuus <hi rend="italic">S</hi> 14 hirculi <hi rend="italic">S</hi> 16 prerogatiuam <lb/>
            <hi rend="italic">S</hi> 17 <hi rend="italic">antiquorum Luetjohann,</hi> amicorum illorum <hi rend="italic">Gustafsson</hi> <lb/>
            a <lb/>
            18 et eorum i. n. uocabula <hi rend="italic">add. S in marg</hi>. tranferentes <hi rend="italic">S</hi> 19 queque <hi rend="italic">S</hi> <lb/>
            21 fugata <hi rend="italic">S</hi> 22 amicitus <hi rend="italic">S</hi> 28 consuluerit <hi rend="italic">scripsi,</hi> consuiit <hi rend="italic">S,</hi> consulit <lb/>
            <hi rend="italic">v</hi>. </note> 
<pb n="364"/>
            
</p>

</div>