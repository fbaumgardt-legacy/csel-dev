<div xmlns="http://www.tei-c.org/ns/1.0" type="textpart" subtype="chapter" n="57">
<ab> <title>LVII.  ITEM AD IPSUM. </title> </ab>
          <p>Filii nostri Ommatius et Eparchius ad me litteras plenas <lb/>
            lacrimis et deploratione miserunt specialiter deprecantes, ut<lb n="10"/>
            apud sanctitatem uestram pro ignorantia ipsius filii nostri <lb/>
            Eparchii intercessor exsisterem, confidentes, quod pro amore <lb/>
            mutuo nihil nobis negare deberetis, idemque presbyterum <lb/>
            nostrum Eusebiolum ad pietatem uestram in hac causa direxi. <lb/>
            per quem saluto plurimum et rogo, ut praefato, sicut decet,<lb n="15"/>
            sufficienter admonito indulgentiam errori illius dare pro nostra <lb/>
            supplicatione dignemini, quia, sicut in defensione peccati stulte <lb/>
            atque infideliter perduranti culpa, donec agnoscat reatum, (non) <lb/>
            debet relaxari, ita agnitio peccati debet conferre ueniam confitenti. <lb/>
            remedium est enim mali confessio non simulata delicti<lb n="20"/>
            nec ultioni publicae relinquitur locus, ubi reus conscientia <lb/>
            torquente punitur. 
</p>

</div>