<div xmlns="http://www.tei-c.org/ns/1.0" type="textpart" subtype="chapter" n="60">
<ab> <title>LX.  RURICIUS EPISCOPUS FILIO STORACHIO SALUTEM. </title> </ab>
          <p>Ago atque habeo uberes gratias pietati uestrae, quod nos <lb/>
            neglegentiam famulorum nostrorum rescire fecistis, dum subuectionem <lb/>
            congruam, quam nobis callidus subtraxerat inimicus, <lb/>
            benignus subministrauit affectus. quem idcirco nobis dominus <lb/>
            hoc ad tempus permisit inferre, ut et nostram patientiam per<lb n="15"/>
            iniuriam et uestram erga nos caritatem per conpatientiam conprobaret <lb/>
            ac sine dispendio facultatis nostrae uobis lucrum operis <lb/>
            per beneficium dilectionis adferret. 
</p>

</div>