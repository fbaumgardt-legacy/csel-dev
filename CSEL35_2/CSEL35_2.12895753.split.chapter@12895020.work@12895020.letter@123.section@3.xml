<div xmlns="http://www.tei-c.org/ns/1.0" type="textpart" subtype="section" n="3"><p>sed consolatur <lb/>
            spes a iusto retributore promissa, quia beatus est, qui <lb/>
            non fuerit scandalizatus in domino. non deiciant <lb/>
            milites dei impetus fragiles et caduci. qui adsistit strenuis,<lb n="15"/>
            non delectatur ignauis. facile contemnuntur ista quae transeunt, <lb/>
            si illa quae sunt mansura cogitentur. amplectenda est probationis <lb/>
            occasio, quia licet sint dura onera laborum, praemia  <lb/>
            tamen maiora uirtutum.</p></div>