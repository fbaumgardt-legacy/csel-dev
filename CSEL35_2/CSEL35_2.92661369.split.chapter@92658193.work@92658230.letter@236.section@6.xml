<div xmlns="http://www.tei-c.org/ns/1.0" type="textpart" subtype="section" n="6"><p>reuoluantur piis mansuetudinis<lb n="10"/>
            uestrae auribus decreta synodica et beati papae Leonis <lb/>
            conuenientia sacrae fidei constituta: eadem inuenietis in illis, <lb/>
            quae recensetis in nostris. quid ergo est post illum fontem <lb/>
            fidelium statutorum quod amplius, si tamen fidei terminos <lb/>
            seruat, quamlibet curiosus scrutator inquirat? non opus aut<lb n="15"/>
            adiectione plenis aut institutione perfectis, nisi forte mauult <lb/>
            quisquam dubitare quam credere, certare quam nosse, sequi  <lb/>
            dubia quam seruare decreta.</p></div>