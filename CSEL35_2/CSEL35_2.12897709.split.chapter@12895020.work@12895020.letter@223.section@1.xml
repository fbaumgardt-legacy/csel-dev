<div xmlns="http://www.tei-c.org/ns/1.0" type="textpart" subtype="section" n="1">


          <p rend="script">Non miramur apostolatus uestri precibus cuncta nobis <lb/>
            prospera successisse, scientes, quod amplius nostro ministerio <lb/>
            uestra pro nobis elaboret oratio. ita enim totus se ecclesiastici <lb/>
            negotii tulit euentus, ut dubitari non possit beati Petri per <lb n="10"/>
            singula prouenisse miraculum: primum, quod tantum in ipsis, <lb/>
            qui dignitate funguntur, inuenimus religionis ardorem, ut <lb/>
            Uitalianus, Pompeius et Iustinianus nobis occurrerent in <lb/>
            decem milibus et de aduentu nostro cum uestra gratiarum <lb/>
            actione gloriari non arbitrarentur indignum; deinde, quod <lb n="15"/>
            tanta fuit etiam in plebe deuotio, ut pars maxima populorum <lb/>
            cum cereis simul et laudibus uestris nostrum praestolaretur <lb/>
            aduentum.</p></div>