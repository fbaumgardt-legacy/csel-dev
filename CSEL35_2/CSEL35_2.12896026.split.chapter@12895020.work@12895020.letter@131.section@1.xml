<div xmlns="http://www.tei-c.org/ns/1.0" type="textpart" subtype="section" n="1">


          <p>HORMISDA POSSESSORI EPISCOPO. Optimam uestrae caritatis <lb/>
            audientes instantiam et cognoscentes rectae fidei tramitem, <lb/>
            quem sine strepitu uindicatis, deo nostro gratias sine cessatione <lb/>
            persoluimus, ut et in ea dispositione persistas et ceteris, <lb/>
            quod sequantur, tribuere possis exemplum. ista sunt dona<lb n="10"/>
            caelestia, ista sunt diuinae tributionis indicia, ista sunt dei <lb/>
            iudicia, quae te a catholico sacerdotum noluerunt separari  <lb/>
            consortio.</p></div>