<div xmlns="http://www.tei-c.org/ns/1.0" type="textpart" subtype="section" n="2"><p>hinc est, quod interminationem  <lb/>
            mandati caelestis effugiens, quod docet loquendum esse in <lb/>
            his, quae ad deum pertinent, nec tacendum, habens quoque <lb/>
            uestrae salutis affectum, admonitionem eorum, quae praesens <lb/>
            necessitas poscit, adsumpsi, omnes, quibus cura est fide <lb n="15"/>
            integra Christianam religionem seruare, contestans, ut eos, <lb/>
            qui sanctam Chalcedonensem synodum et beati Leonis de fide <lb/>
            catholica conscriptas epistolas declinant, quibus possunt <lb/>
            uiribus auertantur et fugiant, quando ipsi sunt, qui Eutychetis <lb/>
            et Dioscori Alexandrini uel potius nefanda Manichaeorum <lb n="20"/>
            contagione polluti uerbo quidem aduersum constituta patrum <lb/>
            uidentur habere certamen, rebus autem contra incarnationem <lb/>
            domini nostri Iesu Christi euidenter insurgunt.</p></div>