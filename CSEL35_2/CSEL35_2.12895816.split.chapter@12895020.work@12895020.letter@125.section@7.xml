<div xmlns="http://www.tei-c.org/ns/1.0" type="textpart" subtype="section" n="7"><p>miramur autem, quam ob rem de beatissimis  <lb/>
            patribus, qui in Chalcedona conuenerunt, aliqua nobis scribere <lb/>
            uoluistis, dum ea, quae ab his fuerant constituta, decessorum <lb/>
            nostrorum multiplicibus decretis confirmata monstrantur et <lb/>
            cum nec alia synodus facta fuerit, per quam, quae ab illa <lb n="5"/>
            disposita sunt, redderentur infirma, nec lex a nobis processerit, <lb/>
            cuius nouitate statuta praefati episcopalis concilii soluerentur, <lb/>
            maxime cum ipsa synodus dixerit anathema esse debere, quicumque <lb/>
            aliam fidem, quam apud Nicaeam trecenti &lt;decem&gt; <lb/>
            et octo uenerabiles patres constituerunt, docere uel Immutare <lb n="10"/>
            uoluerit.</p></div>