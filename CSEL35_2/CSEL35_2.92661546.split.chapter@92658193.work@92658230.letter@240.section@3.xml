<div xmlns="http://www.tei-c.org/ns/1.0" type="textpart" subtype="section" n="3"><p>quapropter facitis sancte, facitis religiose, <lb/>
            facitis pie, quod ueritati testimonium libenter impenditis, <lb/>
            quod praemium bene meritis non negatis: quia idem error <lb/>
            est tacere ueritatem, qui est falsis adsistere, et eadem<lb n="5"/>
            iniustitia est si negetur honor moribus placitis, quae est si <lb/>
            concedatur indignis. certum est, amantissimi, participari uos <lb/>
            cum sacerdotis laudibus intimatis, quia omni fraternitatis <lb/>
            uestrae ordini transcribitur, quod in uno, quem ex uobis  <lb/>
            elegistis, esse laudatur.</p></div>