<div xmlns="http://www.tei-c.org/ns/1.0" type="textpart" subtype="section" n="2"><p>uisum est itaque  <lb/>
            conuenire, ut nec faciamus impetum contra infinitarum uota <lb/>
            multitudinum aut homo integritate nobilis sede deiciatur, <lb/>
             qua se dignum exhibet, nec anteriori spem prorsus adimi <lb n="5"/>
            patiamur repetendi locum denuo, quo se spoliatum sine causa <lb/>
            <choice><sic>confirm</sic><corr>confirmat</corr></choice> at, sed in re dubia temperatius uersemur, ita ut <lb/>
            interim quidem hic idem Helias uir reuerentissimus episcopus <lb/>
            in quiete permaneat, uerum postquam successor eius uitam <lb/>
            deposuerit, tum demum ad sedem reuertatur qua destitit, <lb n="10"/>
            adhibendis prius omnibus, quae ad impetrandam reditionis <lb/>
            licentiam sacratissimarum regularum postulant definita, interponendo <lb/>
            etiam consensu tam tuae sedis apostolicae quam <lb/>
            florentissimae huius urbis nec non aliarum, quarum hoc interest. <lb/>
</p></div>