<div xmlns="http://www.tei-c.org/ns/1.0" type="textpart" subtype="section" n="2"><p>Eutychetis igitur Nestoriique damnatio,  <lb/>
            quos iamdudum per beatissimos decessores sanctae sedis <lb n="10"/>
            uestrae calcauit auctoritas, ad notitiam iam pridem nostram <lb/>
            apostolicae ad nos diligentiae prouisione perlata est. sed illud <lb/>
            nos modo suspensos multum redigit et anxios, quod cum <lb/>
            pendere nos ad effectum legationis secundo Constantinopolim <lb/>
            destinatae omni expectationis studio iusseritis, nec quid filius <lb n="15"/>
            uester sanctus frater meus Ennodius retulerit, nec utrum <lb/>
            secuta redierit, indicastis et promissionem uestram tanta <lb/>
            silentii diuturnitate suspenditis, ut non minus modo praedicatoris <lb/>
            taciturnitas reddat attonitos quam antea fecerat legationis <lb/>
             mora suspectos.</p></div>