<div xmlns="http://www.tei-c.org/ns/1.0" type="textpart" subtype="section" n="2"><p>sic cum uos per ora gentium impatiens  <lb/>
            secreti magnitudo diffuderit, ad nos quoque, sicut mysticae <lb n="5"/>
            leguntur scripturae, testimoniis suauitatis uestrae odor aduenit. <lb/>
            et certe, cum late prudentium hominum sententia <lb/>
            religiosae uitae uestrae fuerint instituta dispersa, habere non <lb/>
            potuimus incognitum, quicquid de nobis fuerat mundi attestatione <lb/>
            uulgatum, quia sicut mediocri laude digna in immensum <lb n="10"/>
            sibi nequeunt uindicare praeconia, ita sine fine praedicandum <lb/>
            rapitur in populum, quicquid bono fuerit admirationis ornatum. <lb/>
            uindicat enim sibi quantitatis suae iure magnitudo famae <lb/>
            testimonia, quia nesciunt latere miranda.</p></div>