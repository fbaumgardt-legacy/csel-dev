<div xmlns="http://www.tei-c.org/ns/1.0" type="textpart" subtype="section" n="2"><p>filius etenim uester clementissimus  <lb/>
            imperator aeternitatis beneficio sceptra sortitus fidei causas <lb/>
            arripuit explicandas et ad tuam sanctitatem missa legatione <lb/>
            sedis apostolicae promeruimus sacerdotes. quorum aduentu <lb/>
             non mediocriter adoleuit ecclesiarum concordia sacrosanctarum <lb n="10"/>
            nobis instantibus, ut decebat. <sic>Acacii</sic> namque, quod discidium <lb/>
            generabat, nomine stirpitus amputato pro tenore libellorum, <lb/>
            quos direxistis, in hac urbe regia multisque ciuitatibus unitas <lb/>
            optata prouenit, quam summis inuentam laboribus uenerari <lb/>
             conuenit in perpetuum custodirique necesse est nec quibuslibet <lb n="15"/>
            argumentis retractari quispiam patietur, quae sempiterna <lb/>
            maiestas rite composuit.</p></div>