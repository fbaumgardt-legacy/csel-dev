<div xmlns="http://www.tei-c.org/ns/1.0" type="textpart" subtype="section" n="11"><p>ergo uel propheticis stimulis excitati  <lb n="5"/>
            uel normis apostolicae eruditionis instructi curam salutaris <lb/>
            praedicationis adsumite, diligite et uindicate sententias probatas <lb/>
            piis, infidelibus inimicas et ad petram, supra quam est fundata <lb/>
            ecclesia, reuertentes apud illorum etiam uos patrum spiritus, <lb/>
            quorum ueneranda constituta improbe labefactantur, absoluite, <lb n="10"/>
            aestimantes, cum dominus ad illud quod expectatur examen <lb/>
            aduenerit, qualis apostolis creditus, qualis aliquorum temptantium <lb/>
            dubitatione compertus, qualis angelo praenuntiante <lb/>
            promissus, utrum ab illis melius sit argui an cum eorum <lb/>
             cohorte coniungi, utrum talem qualis uidebitur aut qualis <lb n="15"/>
            ab impiis negatur dominum confiteri.</p></div>