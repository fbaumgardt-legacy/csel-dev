<div xmlns="http://www.tei-c.org/ns/1.0" type="textpart" subtype="section" n="4"><p>quapropter  <lb/>
            suscipimus et probamus epistolas beati papae Leonis uniuersas, <lb/>
            quas de Christiana religione conscripsit. unde, sicut praediximus, <lb/>
            sequentes apostolicam sedem et praedicantes eius omnia <lb n="20"/>
            constituta, spero, ut in una communione uobiscum, quam <lb/>
            sedes apostolica praedicat, esse merear, in qua est integra et <lb/>
            uera Christianae religionis soliditas; promittentes etiam sequestratos <lb/>
            a communione ecclesiae catholicae, id est non consentientes <lb/>
            sedi apostolicae, eorum nomina inter sacra non <lb n="25"/>
            recitanda esse mysteria.</p></div>