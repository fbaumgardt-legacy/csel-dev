<div xmlns="http://www.tei-c.org/ns/1.0" type="textpart" subtype="section" n="9"><p>propter quod eam  <lb/>
            dei genitricem dicimus et credimus, quia unitas diuinitatis <lb/>
            et humanitatis, quae fieri coepta est ex quo Mariae angelus <lb/>
            Gabrihel annuntiauit dicens: aue Maria gratia plena, <lb n="5"/>
            spiritus sanctus superueniet in te uel cetera, non <lb/>
            tantum in utero non est diuisa sed nec in partu nec in <lb/>
            nutrimentis nec in passione nec in sepulchro nec in resurrectione <lb/>
            nec in caelo separata est, quia unus est filius dei dominus <lb/>
            noster Iesus Christus, non in personis diuisus, non in naturis <lb n="10"/>
            separatus neque in potentia diuersus.</p></div>