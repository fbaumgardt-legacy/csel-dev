<div xmlns="http://www.tei-c.org/ns/1.0" type="textpart" subtype="section" n="7"><p>hortabatur nos clementissimus  <lb/>
            imperator hoc dicens: 'uidete ciuitatis huius episcopum et <lb/>
            inuicem uobis pacifico ordine reddite rationem'. nos e contra <lb/>
            respondimus: 'quid imus ad episcopum certamina facere? <lb/>
             domnus noster beatissimus papa Hormisda, qui nos direxit, <lb n="20"/>
            non nobis praecepit certare. sed prae manibus habemus <lb/>
            libellum, quem omnes episcopi uolentes sedi apostolicae <lb/>
            reconciliari fecerunt: si praecipit pietas uestra, legatur, et si <lb/>
            est in ipso, quod ignoretur aut uerum esse non creditur, <lb/>
             dicant et tunc ostendimus nihil extra iudicium ecclesiasticum <lb n="25"/>
            in eodem libello esse conscriptum, aut si illi possunt docere, <lb/>
            quia non conuenit religioni catholicae, tunc nobis incumbit <lb/>
            probare*.</p></div>