<div xmlns="http://www.tei-c.org/ns/1.0" type="textpart" subtype="section" n="23"><p>DE LAPIDE CARBOXCULO. Carbunculus habet speciem rubricae  <lb/>
            nimis acutissimae. nascitur autem apud Carthaginem Libyae, <lb/>
            quae Africa uocatur. alii uero dicunt hunc lapidem sic <lb/>
            inueniri: non uideri per diem sed per noctem; procul autem <lb n="20"/>
            in modum lampadis uel carbonis ignis naturaliter scintillas <lb/>
            emittere et hora quidem sicuti carbo ignis accendi, hora uero <lb/>
            desinere, ita ut splendorem eius, qui hunc lapidem quaerunt, <lb/>
            eminus intuentes ob hoc ipsum, quod per interualla comparet <lb/>
            et rursus extinguitur, eum esse cognoscant pergentesque ad <lb n="25"/>
            eius fulgorem ita reperiant. sed qui eum portat, eum latere <lb/>
            non potest; nam quibuslibet uestimentis occulat, splendor <lb/>
            extra uestimenta conlucet. unde et carbunculus appellatus est, <lb/>
            ob hanc scilicet causam.</p></div>