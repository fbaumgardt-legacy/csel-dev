<div xmlns="http://www.tei-c.org/ns/1.0" type="textpart" subtype="section" n="7"><p>quapropter, dilectissime frater,<lb n="10"/>
            et uos praesentibus hortamur alloquiis et per uos quoque, <lb/>
            quia occasio data est, alios per Gallias, quos fides eadem <lb/>
            nobiscum amplectitur, admonemus: promissam et amabilem <lb/>
            deo fidei seruate constantiam et transgressorum societate <lb/>
            declinata constantiam uestram uni uiro uirginem castam,<lb n="15"/>
            sicut spopondistis, exhibete Christo et cauete, ne sicut <lb/>
            serpens Euam seduxit astutia sua, ita sensus <lb/>
            aliquorum corrumpantur a simplicitate et castitate,  <lb/>
            quae est in Christo Iesu.</p></div>