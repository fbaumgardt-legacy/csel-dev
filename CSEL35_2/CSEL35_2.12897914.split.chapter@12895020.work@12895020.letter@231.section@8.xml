<div xmlns="http://www.tei-c.org/ns/1.0" type="textpart" subtype="section" n="8"><p>numquam apud eos caritas nouo commendata <lb/>
            praecepto, numquam pax dominico relicta discessu: una <lb/>
            pertinacis cura propositi rationi uelle imperare, non cedere; <lb/>
            contemptores auctoritatum ueterum, nouarum cupidi quaestionum; <lb/>
            solam putantes scientiae rectam uiam qualibet conceptam<lb n="10"/>
            facilitate sententiam: eo usque tumoris elati, ut ad arbitrium <lb/>
            suum utriusque orbis putent inclinandum esse iudicium, nec <lb/>
            in numero fidelium deputantes sequaces traditionis paternae, <lb/>
            si suae uiderint cedere nolle sententiae; docti crimina serere, <lb/>
            obtrectationum uenena componere. integrum ecclesiae corpus<lb n="15"/>
            odisse, seditiones instruere, inuidiam concitare et pro oboedientia, <lb/>
            quae in coenobiis principatum regularis obtinet  <lb/>
            disciplinae, obstinationem pertinacis amare superbiae.</p></div>