<div xmlns="http://www.tei-c.org/ns/1.0" type="textpart" subtype="section" n="1">


          <p rend="script">HORMISDA GERMANO EPISCOPO FELICI ET DIOSCORO DIACONIS ET<lb n="5"/>
            BLANDO PRESBVTERO. Animos nostros tam diuturnum dilectionis <lb/>
            uestrae silentium ut tantorum temporum contristat <lb/>
            absentia, praecipue cum uir magnificus patricius Symmachus <lb/>
            et uir illustris Romanus magister militum filii nostri reditum <lb/>
            apud nos caritatis uestrae sine dilatione promiserint, et<lb n="10"/>
            ignoramus, utrum illic causarum qualitas an certe fraus aliqua <lb/>
            simulata sub necessitate detineat, quia nobis sollicitudinem <lb/>
            sine cessatione gerentibus et paene uniuersos partium illarum  <lb/>
            homines percontantibus diuersa et dissimilia nuntiantur.</p></div>