<div xmlns="http://www.tei-c.org/ns/1.0" type="textpart" subtype="section" n="1">


          <p>HORMISDA IULIANAE ANICIAE. Litteris amplitudinis uestrae <lb/>
            perceptis gratias deo nostro de catholicae fidei redintegratione <lb/>
            persoluimus optantes, ut ipse uestris sensibus pro religione <lb/>
            sua, quod concessit, longa aetate conseruare dignetur studium, <lb n="5"/>
            ut sicut personam uestram imperialis sanguinis uena nobilitat, <lb/>
            ita conscientia bonorum meritorum luce praefulgeat.</p></div>