<div xmlns="http://www.tei-c.org/ns/1.0" type="textpart" subtype="section" n="5"><p>persistite, carissimi mihi, et <lb/>
            inconcussam fidem fixa animi uirtute seruantes perseuerantiae <lb/>
            laudem, in qua est salus et bonorum operum palma, praesumite. <lb n="15"/>
            magna sunt, ad quae uocamur indigni: non retardet infirmitas, <lb/>
            quia qui uocat retributor fidelis et fortis adiutor est. non <lb/>
            prosperorum spe decipiamur aut mollium nec facilia proponamus: <lb/>
            non deliciosa nobis dominus noster, non est blanda pollicitus; <lb/>
            praemia promisit ille, non otia. laudi non conuenit et quieti. <lb n="20"/>
            qui locus erit remunerationis, si nulla est cura uirtutis? <lb/>
            angusta porta sed regna diffusa, paucis aditus sed probatis. 
</p></div>