<div xmlns="http://www.tei-c.org/ns/1.0" type="textpart" subtype="section" n="14"><p>Nam quod dicit Acacius Petrum illum Alexandrinum  <lb/>
            oblata petitione Eutychianam haeresem uel Nestorianam <lb/>
            damnasse, hoc euidenter probatur esse falsissimum. nam quae <lb n="5"/>
            causa fecit, ut in episcopatu suo synodo Calchedonensi uel <lb/>
            tomo sanctae memoriae papae Leonis diceret anathema? quae <lb/>
            causa fecit, ut sublato nomine Proterii uel Timothei catholici <lb/>
            Dioscori et Timothei haeretici nomen adscriberet? quae causa <lb/>
            fecit, si catholicus erat, ut Timothei catholici episcopi corpus <lb n="10"/>
            desub terra leuaret, qui inter episcopos catholicos sepultus <lb/>
            fuerat, et proiceret foras? ipse non est Petrus, qui damnato <lb/>
            Timotheo haeretico semper adhaesit? quomodo postea <sic>Acacius</sic> <lb/>
            miris eum laudibus prosequitur, de quo tanta se crimina ante <lb/>
            meminerat retulisse ? <lb n="15"/>
            
</p>



</div>