<div xmlns="http://www.tei-c.org/ns/1.0" type="textpart" subtype="section" n="103"><p>denique montes isti adeo sublimes et  <lb/>
            altissimi comprobantur, ut nemo sursum loquentem in conualli <lb/>
            possit audire. quomodo ergo principes tribuum, qui sursum <lb n="10"/>
            erant, sex homines de tanta sublimitate uocem suam populis <lb/>
            auditam facere poterant, ut qui deorsum stabant responderent <lb/>
            amen? super mille namque passus eminet altitudo montis <lb/>
            aut amplius habetque gradus plurimos et, ut aiunt quidam, <lb/>
            mille quingentos et supra. per hoc igitur, quod possibile non <lb n="15"/>
            est, ut audiatur deorsum uox eorum, qui sursum sunt, et <lb/>
            eorum, qui sunt sursum, deorsum, protinus arguuntur montes <lb/>
            isti non esse, quos scriptura diuina significat.</p></div>