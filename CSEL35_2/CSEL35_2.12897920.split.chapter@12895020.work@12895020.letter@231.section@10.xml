<div xmlns="http://www.tei-c.org/ns/1.0" type="textpart" subtype="section" n="10"><p>            haec ideo dilectioni uestrae indicanda sub occassione credidimus,  <lb/>
            ne, si illuc fuerint forte delati, ignorantes, quemadmodum <lb/>
            se in Romana urbe tractauerint, sub aliqua <choice><sic>uerbomm</sic><corr>uerborum</corr></choice> simulatione <lb n="5"/>
            deciperent. hi uero, quos uos de Fausti cuiusdam Galli <lb/>
            antistitis dictis consuluisse litteris indicastis, id sibi responsum <lb/>
            habeant neque illum neque quemquam, quos in auctoritatem <lb/>
            patrum non recipit examen, catholicae fidei aut ecclesiasticae <lb/>
            disciplinae ambiguitatem posse gignere aut religiosis praeiudicium <lb n="10"/>
            comparare. fixa sunt a patribus, quae fideles sectari <lb/>
            debeant instituta; siue interpretatio seu praedicatio seu uerbum <lb/>
            pro populi aedificatione compositum, si cum fide recta et <lb/>
            doctrina sana concordat, admittitur, si discordat, aboletur. <lb/>
            unum est fundamentum, extra quod quaelibet fabrica si <lb n="15"/>
            consurgit, infirma est; super illud, quisquis aedificat seu <lb/>
            uilia seu pretiosa, consideret. errat autem is, qui a uia, quam <lb/>
            patrum electio monstrauit, exorbitat.</p></div>