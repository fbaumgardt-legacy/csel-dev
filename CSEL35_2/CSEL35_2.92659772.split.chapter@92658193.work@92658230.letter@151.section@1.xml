<div xmlns="http://www.tei-c.org/ns/1.0" type="textpart" subtype="section" n="1">


          <p>HORMISDA IOHANNI EPISCOPO CONSTANTINOPOLITANO. Ea, quae <lb/>
            caritas tua destinatis litteris significauit, agnouimus et gratulamur <lb/>
            ad conscientiam nostram fidei tuae indicia peruenisse, <lb/>
            optantes, ut intentioni tuae, quam rectam esse cupimus,<lb n="5"/>
            plenum deus noster circa ecclesiasticam pacem concedere <lb/>
            dignetur effectum. cuius spem animo supernae maiestatis <lb/>
            assumpsimus, quia imperatorem serenissimum ad hoc prouidentia <lb/>
            diuina iudicamus electum, ut per eum ecclesiarum  <lb/>
            redintegratio tantis temporibus desiderata proueniat.</p></div>