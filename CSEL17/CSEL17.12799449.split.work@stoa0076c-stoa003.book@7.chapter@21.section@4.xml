<div xmlns="http://www.tei-c.org/ns/1.0" type="textpart" subtype="section" n="4"><p>et ideo dici hinc amplius non  <lb/>
            necesse est nisi ad manifestandam tantum impietatis tuae <lb/>
            causam atque originem, quia spinae utique ac tribuli ei radicibus <lb/>
            emergentes qualitate sui stirpem suam produnt et ex eo <lb n="20"/>
            ipso quod sunt indicant unde nascantur. ita ergo et tu, Pelagianae <lb/>
            haereseos spinosa suboles, idem ostendis in germine <lb/>
            quod pater tuus habuisse traditur in radice. ille enim, ut <lb/>
            Leporius discipulus suus dixit, dominum nostrum asserebat <lb/>
            Christum factum esse per baptismum, tu in baptismo templum <lb n="25"/>
            dei dicis factum esse per spiritum. non quidem ad plenum <lb/>
            eadem uerba sunt, sed ad plenum una peruersitas. 
</p>
          </div>