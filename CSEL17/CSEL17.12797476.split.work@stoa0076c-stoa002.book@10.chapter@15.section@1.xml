<div xmlns="http://www.tei-c.org/ns/1.0" type="textpart" subtype="section" n="1">

<p>Nihilominus tamen ut perspicacissimus ac prouidus <lb/>
            medicus non solum infirmantum cupit mederi uulneribus, sed <lb/>
            etiam sanis, quibus eorum possit perpetua sospitas custodiri, <lb n="5"/>
            similiter congruentia praecepta commendat dicens: uos autem <lb/>
            nolite deficere bene facientes. qui nos, id est uias nostras <lb/>
            sectantes exempla uobis tradita operis imitatione conpletis ac <lb/>
            nequaquam eorum desidiam inertiamque sectamini, nolite deficere <lb/>
            bene facientes, id est humanitatem uestram erga eos,<lb n="10"/>
            si forte neglexerint obseruare quae diximus, similiter inpertite. <lb/>
            ut castigauit illos qui erant infirmi, ne otio dissoluti inquietudini <lb/>
            et curiositati operam darent, ita hos qui sani sunt praemonet, <lb/>
            ut humanitatem, quam bonis ac malis inpertire domini <lb/>
            praecepto iubemur, si forte quidam praui ad sanam doctrinam<lb n="15"/>
            conuerti noluerint, non abscidant ab eis, sed bene facere et <lb/>
            fouere eos tam consolationis et correptionis sermone quam <lb/>
            beneficiis solitis et humanitate non desinant. 
</p>
          </div>