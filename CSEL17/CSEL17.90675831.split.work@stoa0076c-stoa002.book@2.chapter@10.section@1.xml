<div xmlns="http://www.tei-c.org/ns/1.0" type="textpart" subtype="section" n="1">

<p>cum igitur praedictas sollemnitates, quas illi synaxis <lb n="10"/>
            uocant, celebraturi conueniunt, tantum praebetur a cunctis silentium, <lb/>
            ut, cum in unum tam numerosa fratrum multitudo <lb/>
            conueniat, praeter illum, qui consurgens psalmum decantat in <lb/>
            medio, nullus hominum penitus adesse credatur, ac praecipue <lb/>
            cum consummatur oratio: in qua non sputus emittitur, non <lb n="15"/>
            excreatio obstrepit, non tussis intersonat, non oscitatio somnolenta <lb/>
            dissutis malis et hiantibus trahitur, nulli gemitus, nulla <lb/>
            suspiria etiam adstantes inpeditura promuntur, non ulla uox <lb/>
            absque sacerdotis precem concludentis auditur nisi forte haec, <lb/>
            quae per excessum mentis claustra oris effugerit quaeque insensibiliter <lb n="20"/>
            cordi obrepserit, inmoderato scilicet atque intolerabili <lb/>
            spiritus <choice n="0.21"><sic n="20">femore</sic><corr n="71">feruore</corr></choice> succenso, dum ea, Quae <choice n="0.89"><sic n="25">inita</sic><corr n="3">ignita</corr></choice> mens in <lb/>
            semet ipsa non praeualet continere, per ineffabilem quendam <lb/>
            gemitum ex intimis pectoris sui conclauibus euaporare conatur. <lb/>
</p></div>