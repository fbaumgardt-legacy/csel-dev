<div xmlns="http://www.tei-c.org/ns/1.0" type="textpart" subtype="section" n="1">

<p rend="script">Audi quid dicat apostolus: omnis qui in agone contendit <lb/>
            ab omnibus se abstinet. a quibus omnibus dixerit <lb/>
            inquiramus, ut possit nobis spiritalis agonis instructio <lb/>
            conparatione carnalis adquiri. illi etenim, qui in hoc agone <lb/>
            uisibili student legitime decertare, utendi omnibus escis quas <lb/>
            desiderii libido suggesserit non habent facultatem, sed illis <lb/>
            . tantum quas eorundem certaminum statuit disciplina. et non <lb/>
            solum interdictis escis et ebrietate omnique crapula eos necesse <lb/>
            est abstinere, uerum etiam cuncta inertia et otio atque <lb/>
            desidia, ut cotidianis exercitiis iugique meditatione uirtus eorum <lb/>
            possit adcrescere.</p></div>