<div xmlns="http://www.tei-c.org/ns/1.0" type="textpart" subtype="section" n="2"><p>nec sapientiae participes  <lb/>
            effici, tametsi sapientes omnium pronuntiari opinione uideamur, <lb/>
             quia ira in sinu <choice><sic>insipiontium</sic><corr>insipientium</corr></choice> requiescit., sed ne uitam <lb n="10"/>
            quidem inmortalitatis consequi poterimus, quamuis prudentes <lb/>
            uideamur definitione hominum iudicari, quia ira perdit etiam <lb/>
            prudentes. nec iustitiae moderamina perspicaci discretione <lb/>
            cordis ualebimus obtinere, licet perfecti sanctique cunctorum <lb/>
            opinationibus aestimemur, quia ira uiri iustitiam dei non <lb n="15"/>
            operatur. ipsam quoque honestatis grauitatem, quae etiam <lb/>
            uiris saeculi huius solet familiaris exsistere, nullo modo possidere <lb/>
            poterimus, licet nobiles et honesti natalium praerogatiua <lb/>
            putemur, quia uir iracundus inhonestus est.</p></div>