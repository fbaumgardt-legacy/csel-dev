<div xmlns="http://www.tei-c.org/ns/1.0" type="textpart" subtype="section" n="1">

<p>Apud illos etenim haec officia, quae domino soluere per <lb/>
            distinctiones horarum et temporis interualla cum admonitione <lb/>
            conpulsoris adigimur, per totum diei spatium iugiter cum operis <lb/>
            adiectione spontanee celebrantur. ita namque ab eis incessanter <lb/>
            operatio manuum priuatim per cellulas exercetur, ut psalmorum<lb n="5"/>
            quoque uel ceterarum scripturarum meditatio numquam. penitus <lb/>
            omittatur, cui preces et orationes per singula momenta miscentes <lb/>
            in his officiis, quae nos statuto tempore celebramus, <lb/>
            totum diei tempus absumunt. quamobrem exceptis uespertinis <lb/>
            nocturnisque congregationibus nulla apud eos per diem<lb n="10"/>
            publica sollemnitas absque die sabbato uel dominica celebratur, <lb/>
            in quibus hora tertia sacrae communionis obtentu conueniunt. <lb/>
            plus enim est id quod incessanter offertur quam quod per <lb/>
            temporis interualla persoluitur, et gratius uoluntarium munus <lb/>
            quam functiones quae canonica conpulsione redduntur, pro hoc<lb n="15"/>
            Dauid quoque gloriosius aliquid exultante, cum dicit: uoluntarie <lb/>
            sacrificabo tibi, et: uoluntaria oris mei beneplacita <lb/>
            sint tibi domine. 
</p>
          </div>