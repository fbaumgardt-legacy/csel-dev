<div xmlns="http://www.tei-c.org/ns/1.0" type="textpart" subtype="section" n="3"><p>bene autem conscius <lb/>
            aeternitatis suae illa in corpore tunc Iudaeis uoce respondit, <lb/>
            qua quondam Moysi locutus fuerat in spiritu. hic enim ait: <lb/>
            priusquam Abraham fieret, ego sum, Moysi autem: ego<lb n="15"/>
            sum qui sum. admirabili utique diuinae naturae aeternitatem <lb/>
            sermonis magnificentia praedicauit, quia nihil de deo tam conueniens <lb/>
            dici potest quam ut semper esse dicatur, quia esse <lb/>
            nec praeteriti initium nec futuri terminum habet. et ideo <lb/>
            apertissime hoc de aeterni dei natura dicitur quod aeternitati  <lb n="20"/>
            optime coaptatur.</p></div>