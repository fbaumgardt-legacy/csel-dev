<div xmlns="http://www.tei-c.org/ns/1.0" type="textpart" subtype="section" n="1">

<p rend="script">Qui cum miserabilem obsederit mentem, horrorem loci, <lb/>
            cellae fastidium, fratrum quoque, qui cum eo uel eminus commorantur, <lb/>
            tamquam neglegentium ac minus spiritalium aspernationem <lb/>
            gignit atque contemptum. ad omne quoque opus, <sic n="poss">quointra</sic> <lb/>
            saepta sui cubilis est, facit desidem et inertem: non eum<lb/>
            in cellula residere, non operam sinit inpendere lectioni. nihilque <lb/>
            se proficere tanto tempore in eadem commorantem crebrius
            ingemescit nec habere se fructum aliquem spiritalem, donec <lb/>
            fuerit illi consortio copulatus, queritur atque suspirat et ab<lb/>
            omni se dolet spiritali quaestu inanem in loco uacuumque<lb/>
            consistere, utpote qui, cum posset etiam alios regere ac prodesse<lb/>
            plurimis, nullum aedificauerit nec quemquam institutione<unclear/>  <lb/>
            sua doctrinaque lucratus sit.</p></div>