<div xmlns="http://www.tei-c.org/ns/1.0" type="textpart" subtype="section" n="2"><p>sed callidus utique hostis inter ipsas quoque corporeas<lb n="10"/>
            passiones signa diuinitatis aspiciens, etiamsi esse eum <lb/>
            malebat hominem, suspicari tamen conpellebatur deum, quia, <lb/>
            licet hoc mallet credere quod uolebat, cogebatur tamen ad id <lb/>
            certis rerum indiciis quod timebat. nec mirum. quamuis enim <lb/>
            eum et consputatum et flagellatum et contumeliis affectum et <lb n="15"/>
            in crucem actum uideret, cernebat tamen inter ipsas iniuriarum <lb/>
            indignitates diuinas <sic>eiabundare</sic> uirtutes, dum uelum templi <lb/>
            scinditur, dum sol refugit, dum dies obscuratur, dum passionis <lb/>
            uirtutem omnia sentiunt et cuncta etiam quae deum nesciunt  <lb/>
            opus diuinitatis <choice><sic>aguoscunt</sic><corr>agnoscunt</corr></choice>.</p></div>