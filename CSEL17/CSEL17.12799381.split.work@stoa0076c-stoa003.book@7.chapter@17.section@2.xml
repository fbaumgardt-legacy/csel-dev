<div xmlns="http://www.tei-c.org/ns/1.0" type="textpart" subtype="section" n="2"><p>omnis ergo in his blasphemia tua haec est,  <lb/>
            ut nihil Christus per se habuerit, sed nec ipse, ut tu ais, <lb/>
            solitarius homo aliquid a uerbo, id est a filio dei ceperit, sed <lb/>
            totum in eo donum spiritus fuerit. si ergo omne id, quod tu <lb/>
            ad spiritum refers, esse ipsius demonstrabimus, quid reliquum <lb n="5"/>
            est nisi ut, quem tu ideo hominem uis intellegi, quia ut ais <lb/>
            totum habuerit alienum, nos ideo probemus deum, quia habuerit <lb/>
            totum suum? et quidem hoc non disputationibus tantum aut <lb/>
            argumentis, sed uoce ipsius diuinitatis probabimus, quia nulla <lb/>
            de deo rectius quam diuina testantur: et quia nulla se melius <lb n="10"/>
            quam ipsa maiestas dei nouit, nullis de deo dignius creditur <lb/>
            quam his, in quibus deus ipse est testis suus.</p></div>