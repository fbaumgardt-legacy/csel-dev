<div xmlns="http://www.tei-c.org/ns/1.0" type="textpart" subtype="section" n="1">

<p>Talibus igitur decessionum profectibus in deterius <lb n="15"/>
            crescens nullam deinceps humilitatis, nullam caritatis, nullam <lb/>
            oboedientiae non dicam uirtutem, sed ne umbram quidem retinere <lb/>
            contentus indignatur ad omnia et ad singula opera <lb/>
            murmurat atque suspirat, nullaque iam reuerentia reseruata <lb/>
            uelut equus durissimus ad praecipitium fertur infrenis: nec <lb n="20"/>
            uictu cotidiano nec solito indumento contentus non se diutius <lb/>
            haec toleraturum esse testatur deumque non ibi solummodo <lb/>
            esse proclamat nec salutem suam in illo tantum loco esse <lb/>
            conclusam, unde si quoquam se non celerius asportarit, periturum <lb/>
            protinus grauiter ingemescit. <lb n="25"/>
            
</p>
          </div>