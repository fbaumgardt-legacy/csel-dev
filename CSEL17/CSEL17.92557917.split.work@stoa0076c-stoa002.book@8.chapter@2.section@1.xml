<div xmlns="http://www.tei-c.org/ns/1.0" type="textpart" subtype="section" n="1">

<p>Nonnullos audiuimus hunc animae perniciosissimum <lb/>
            morbum ita excusare temptantes, ut eum detestabiliore interpretatione <lb/>
            scripturarum extenuare gestirent, dicentes non esse <lb/>
            noxium, si delinquentibus fratribus irascamur, siquidem ipse <lb/>
            deus contra eos, qui eum uel scire nolunt uel scientes contemnunt,<lb n="5"/>
            furere atque irasci dicatur, ut ibi: et iratus est <lb/>
            furore dominus in populum suum, uel cum orat propheta <lb/>
            dicens: domine, ne in furore tuo arguas me, neque in <lb/>
            ira tua corripias me, non intellegentes, quod, dum hominibus <lb/>
            occasionem pestiferi uitii uolunt concedere, inmensitati diuinae <lb n="10"/>
            ac fonti totius puritatis iniuriam carnalis passionis admisceant. 
</p>
          </div>