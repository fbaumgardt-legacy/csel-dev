<div xmlns="http://www.tei-c.org/ns/1.0" type="textpart" subtype="section" n="3"><p>tria ergo nunc in hoc uides, deum, carnem et animam:  <lb/>
             deus est qui loquitur, caro in qua loquitur, anima de qua <lb/>
            loquitur. propterea ergo homo ille de quo propheta dicit: <lb/>
            frater non redimit, redimet homo, qui ut dictum est <lb n="15"/>
             ascendit ubi erat prius <sic>etdequolegimus</sic>: nemo ascendit <lb/>
            in caelum nisi qui de caelo descendit, filius hominis <lb/>
            qui est in caelo, propter hoc, inquam, reliquit patrem suum <lb/>
            et matrem, id est deum ex quo natus est et Hierusalem illam, <lb/>
            quae est mater omnium nostrum, et adhaesit humanae carni <lb n="20"/>
            quasi uxori suae. 
</p>
</div>