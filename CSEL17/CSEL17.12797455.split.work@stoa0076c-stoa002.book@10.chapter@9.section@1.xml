<div xmlns="http://www.tei-c.org/ns/1.0" type="textpart" subtype="section" n="1">

<p>Nec tamen se solum taliter inter eos conuersatum <lb/>
            fuisse testatur, ne forte non magna nec generalis uideretur <lb/>
            haec forma, si ipsius tantum traderetur exemplo, sed etiam <lb/>
            omnes, qui erant secum ad ministerium euangelii deputati, <lb/>
            id est Siluanum et Timotheum, qui haec eadem cum eo scribunt, <lb/>
            adserit simili opere laborasse. in eo etiam quod dicit <lb/>
            ne quem uestrum grauaremus uerecundiam eis incutit <lb/>
            magnam. si enim ille, qui euangelium praedicabat signis illud <lb/>
            uirtutibusque conmendans, ne grauaret quempiam, gratis panem <lb/>
            i manducare non audet, quomodo illi non aestiment se grauare, <lb/>
            qui cotidie eum otiosi uacantesque praesumunt? 
</p>
          </div>