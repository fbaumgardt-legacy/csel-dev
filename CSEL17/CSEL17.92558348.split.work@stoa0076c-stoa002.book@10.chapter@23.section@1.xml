<div xmlns="http://www.tei-c.org/ns/1.0" type="textpart" subtype="section" n="1">

<p>Hinc est quod in his regionibus nulla uidemus monasteria <lb/>
            tanta fratrum celebritate fundata, quia nec operum suorum <lb/>
            facultatibus fulciuntur, ut possint in eis iugiter perdurare, <lb/>
            et si eis subpeditare quoquo modo ualeat sufficientia uictus<lb n="15"/>
            alterius largitate, uoluptas tamen otii et peruagatio cordis diutius <lb/>
            eos in loco perseuerare non patitur. unde haec est apud Aegyptum <lb/>
            ab antiquis patribus sancta sententia, operantem monachum <lb/>
            daemone uno pulsari, otiosum uero innumeris spiritibus deuastari. 
</p>
          </div>