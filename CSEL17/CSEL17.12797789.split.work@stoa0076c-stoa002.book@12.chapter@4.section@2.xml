<div xmlns="http://www.tei-c.org/ns/1.0" type="textpart" subtype="section" n="2"><p>quemadmodum uero huius morbi uirus perniciosissimum <lb/>
            deuitemus, instrui poterimus, si ruinae ipsius causas <lb/>
            atque originem persequamur. numquam enim curari languores <lb n="15"/>
            nec remedia poterunt malis ualitudinibus exhiberi, nisi prius <lb/>
            inquisitione sagaci origines earum inuestigentur et causae. hic <lb/>
            namque indutus diuina claritate et inter ceteras supernas uirtutes <lb/>
            conditoris largitate praefulgens splendorem sapientiae et <lb/>
            uirtutum pulchritudinem, qua ornabatur gratia creatoris, naturae <lb n="20"/>
            suae potentia, non munificentiae illius beneficio se credidit, obtinere, <lb/>
            et ob hoc elatus, tamquam qui ad perseuerantiam puritatis <lb/>
            huius diuino non egeret auxilio, deo se similem iudicauit, <lb/>
            utpote qui nullius indigeret quemadmodum deus, liberi scilicet <lb/>
            arbitrii facultate confisus, per illam credens afluenter sibimet <lb n="25"/>
            omnia subpeditari, quae ad consummationem uirtutum uel <lb/>
            perennitatem summae beatitudinis pertinerent.</p></div>