<div xmlns="http://www.tei-c.org/ns/1.0" type="textpart" subtype="section" n="4"><p>qui autem nondum id ipsum acceperat ut esset, quomodo  <lb/>
            id habere poterat ut ueniret? uides ergo quod ipso aduentus <lb/>
            nomine fuisse antea designatur adueniens, quia ueniendi <lb/>
            facultatem non habuerat, nisi cui ex hoc ipso quod erat suppetere <lb/>
            poterat ut ueniret. homo autem ante conceptum omnino <lb/>
            non fuit: ergo in se non habuit ut uenire posset. deum ergo <lb/>
            uenisse certum est, cui in utroque praepotenti et esse suppetit <lb/>
            et uenire, qui utique et quia erat uenit, et quia uenire semper <lb/>
            potuit semper fuit. 
</p>
          </div>