<div xmlns="http://www.tei-c.org/ns/1.0" type="textpart" subtype="section" n="1">

<p>Haec dicta sint, ne quid praetermisisse de Aegyptiorum <lb/>
            habitu uideamur. ceterum a nobis tenenda sunt illa tantummodo, <lb/>
            quae uel locorum situs uel prouinciae usus admittit. nam <lb/>
            neque gallicis nos neque colobiis seu una tunica. esse contentos <lb/>
            hiemis permittit asperitas, et paruissimi cuculli uelamen uel <lb n="5"/>
            melotae gestatio derisum potius quam aedificationem ullam uidentibus <lb/>
            conparabit. quapropter illa tantum, quae superius commemorauimus <lb/>
            quaeque sunt et humilitati professionis nostrae <lb/>
            et qualitati aerum congruentia, a nobis quoque adfectanda censemus, <lb/>
            ut omnis summa nostri uestitus non in nouitate habitus, <lb n="10"/>
            qui possit offendiculum hominibus saeculi huius inferre, sed <lb/>
            honesta in uilitate consistat. 
</p>
          </div>