<div xmlns="http://www.tei-c.org/ns/1.0" type="textpart" subtype="section" n="1">

<p>Finitis igitur psalmis et cotidiana congregatione, sicut <lb/>
            superius memorauimus, absoluta nullus eorum uel ad modicum <lb/>
            subsistere aut sermocinari audet cum altero, sed ne per totum <lb/>
            quidem diei spatium cellam suam progredi aut deserere opus, <lb/>
            quod in ea solitus est exercere, praesumit, nisi forte cum fuerint <lb n="15"/>
            ad officium necessarii cuiusque operis euocati. quod ita explent <lb/>
            foras egressi, ut nulla inter eos sermocinatio penitus conseratur: <lb/>
            sed sic unusquisque opus exsequitur iniunctum, ut psalmum <lb/>
            uel scripturam quamlibet memoriter recensendo non solum <lb/>
            conspirationi noxiae uel consiliis prauis, sed ne otiosis quidem <lb n="20"/>
            conloquiis ullam copiam uel tempus inpertiat, oris pariter et  <lb/>
            cordis officio in meditatione spiritali iugiter occupato.</p></div>