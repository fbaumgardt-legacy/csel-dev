<div xmlns="http://www.tei-c.org/ns/1.0" type="textpart" subtype="section" n="5"><p>numquid  <lb/>
            ergo, ut mos eorum erat qui potestatem a deo accipiebant, <lb/>
            potestatem quoque ille dari sibi ad efficiendum inuocatione <lb n="15"/>
            diuini nominis postulabat? cur non, sicut apostoli in nomine <lb/>
            ipsius, ita quoque ipse in nomine spiritus operabatur? denique <lb/>
            quid de ipso euangelium protestatur? erat, inquit, docens <lb/>
            eos sicut potestatem habens, non sicut scribae eorum <lb/>
            et Pharisaei. aut superbum et arrogantem forsitan uis fuisse, <lb n="20"/>
            qui potestatem, quam a deo ut ais accepisset, suae potentiae <lb/>
            deputaret? sed quid facimus quod potestas numquam est obsecuta <lb/>
            famulis nisi per nomen auctoris nec habere efficientiam <lb/>
            potuit, si aliquid sibi ex ea faciens deputauit. 
</p>
          </div>