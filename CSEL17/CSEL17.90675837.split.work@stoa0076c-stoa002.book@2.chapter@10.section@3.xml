<div xmlns="http://www.tei-c.org/ns/1.0" type="textpart" subtype="section" n="3"><p>et idcirco<lb n="5"/>
            dum adhuc feruet uelut e faucibus inimici uelociter rapienda <lb/>
            eat, qui procul dubio, cum sit nobis semper infestus, tunc <lb/>
            maxime adsistit infestior, cum contra. se offerre nos preces <lb/>
            domino uelle peruiderit, cogitationibus seu diuersis umoribus <lb/>
            excitatis abducere mentem nostram a supplicationis intentione<lb n="10"/>
            festinans et per hoc eam tepefacere a coepto feruore contendens. <lb/>
            quamobrem utilius censent breues quidem orationes sed creberrimas <lb/>
            fieri: illud quidem ut frequentius deum deprecantes <lb/>
            iugiter eidem cohaerere possimus, hoc uero ut insidiantis diaboli <lb/>
            iacula, quae infligere nobis tunc praecipue cum oramus<lb n="15"/>
            insistit, succincta breuitate uitemus. 
</p>
          </div>