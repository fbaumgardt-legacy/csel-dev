<div xmlns="http://www.tei-c.org/ns/1.0" type="textpart" subtype="section" n="5"><p>solitarium quippe hominem dominum nostrum  <lb/>
            Iesum Christum natum esse blasphemans hoc, quod ad dei <lb/>
            postea honorem potestatemque peruenerit, humani meriti, non <lb/>
            diuinae asseruit fuisse naturae, ac per hoc eum deitatem ipsam <lb/>
            non ex proprietate unitae sibi diuinitatis semper habuisse, sed <lb/>
            postea pro praemio laboris passionisque meruisse, cum utique <lb/>
            dominum saluatoremque nostrum non deum natum, sed a deo <lb/>
            blasphemaret adsumptum, confinis scilicet huic haeresi quae <lb/>
            nunc extitit et quasi germana et consanguinea, quaeque tam <lb/>
            Hebionitis quam his recentibus consentanea tempore quidem <lb/>
            fuit inter utrosque media, sed utrisque tamen peruersitate coniuncta. <lb/>
            sint quamuis eius nonnulla alia his, quae iam diximus, <lb/>
            consimilia: sed longum est uniuersa memorare. neque enim <lb/>
            nunc ad dicendum commemorationem praeteritorum, sed <sic>confatationem</sic> <lb/>
            nouorum sumpsimus. 
</p>
          </div>