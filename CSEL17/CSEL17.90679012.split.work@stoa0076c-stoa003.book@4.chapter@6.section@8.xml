<div xmlns="http://www.tei-c.org/ns/1.0" type="textpart" subtype="section" n="8"><p>numquid repugnant <lb/>
            sibi sermones sacri? non utique, sed unum atque <lb/>
            eundem intellegi uolunt et apostolus Christum, per quem omnia<lb n="5"/>
            creata dixit, et euangelista uerbum, per quod omnia facta esse <lb/>
            memorauit. audi, inquam, quid ipse de se dei uerbum deus <lb/>
            pronuntiauerit. nemo, inquit, ascendit in caelum nisi qui <lb/>
            de. caelo descendit, filius hominis qui est in caelo, et <lb/>
            iterum: si uideritis, inquit, filium hominis ascendentem<lb n="10"/>
            ubi erat prius? filium hominis in caelo fuisse dixit, filium  <lb/>
            hominis e caelo descendisse memorauit quid est?</p></div>