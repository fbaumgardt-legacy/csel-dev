<div xmlns="http://www.tei-c.org/ns/1.0" type="textpart" subtype="section" n="6"><p> Christum hunc, quem tu tantum hominis filium esse asseris, ille testatur filium dei. cui uis credamus, tibi an Petro? opinor, non es tam inpudens, ut praeponere te audeas primo apostolorum, tametsi quid est quod tu non audeas? aut quemadmodum apostolum non despicias, qui deum <lb n="5"/> 
negare potuisti? tu es ergo inquit Christus filius dei uiui. numquid hoc ambigui aut obscuri aliquid in se habet? simplex tantum est et aperta confessio, Christum dei filium praedicat, negas fortasse dictum: sed euangelista testatur, an mentiri apostolum dicis? sed detestabilis falsitas, apostolum <lb n="10"/>
falsitatis accusans, an de alio Christo aliquo forsan hoc dictum esse contendis? 
</p>
</div>