<div xmlns="http://www.tei-c.org/ns/1.0" type="textpart" subtype="section" n="2"><p>hora namque  <lb/>
            tertia repromissus olim per prophetas spiritus sanctus <choice><sic>snper</sic><corr>super</corr></choice> <lb/>
            apostolos in orationum officio constitutos descendisse primitus <lb/>
            conprobatur. nam cum pro elocutione linguarum, quae ab eis <lb/>
            infusione sancti spiritus profluebat, gens incredula Iudaeorum <lb n="5"/>
            obstupescens pariter et inridens diceret eos musto repletos, <lb/>
            stans Petrus in medio eorum ait: uiri Israhelitae et qui <lb/>
            habitatis Hierusalem uniuersi, hoc uobis notum sit, <lb/>
            et auribus percipite uerba mea. non enim sicut uos <lb/>
            aestimatis hi ebrii sunt, cum sit hora diei tertia, sed <lb n="10"/>
            hoc est quod dictum est per prophetam Iohel: et erit <lb/>
            in nouissimis diebus, dicit dominus, effundam de spiritu <lb/>
            meo super omnem carnem, et prophetabunt filii <lb/>
            uestri et filiae uestrae, et iuuenes uestri uisiones <lb/>
            uidebunt, et seniores uestri somnia somniabunt: et <lb n="15"/>
            quidem super seruos meos et super ancillas meas <lb/>
            in diebus illis effundam de spiritu meo, et prophetabunt. <lb/>
            </p></div>