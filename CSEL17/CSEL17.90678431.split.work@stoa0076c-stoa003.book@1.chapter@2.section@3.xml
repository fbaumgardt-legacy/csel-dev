<div xmlns="http://www.tei-c.org/ns/1.0" type="textpart" subtype="section" n="3"><p>  Macedonius quoque inremediabili<lb n="15"/>
in spiritum sanctum impietate blasphemans, licet eiusdem  <lb/>
substantiae patrem et filium dixerit, sanctum tamen spiritum  <lb/>
creaturam uocans reus totius diuinitatis fuit, quia laedi in  <lb/>
trinitate aliquid non potest sine totius trinitatis iniuria. Photinus  <lb/>
autem quamuis Iesum qui ex uirgine natus est deum <lb n="20"/>
dixerit, male tamen cum principio hominis principium dei esse  <lb/>
confinxit. Apollinaris uero hominem unitum deo inconsiderate  <lb/>
intellegens humanam eum non habuisse animam male credidit,  <lb/>
quia non minoris erroris est domino Iesu Christo <sic n="poss">inpropria</sic>  <lb/>
addere quam propria derogare. quidquid enim de illo non ita <lb n="25"/>

 dicitur ut est, etiamsi honor uideatur, iniuria est. 
</p>
</div>