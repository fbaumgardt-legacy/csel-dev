<div xmlns="http://www.tei-c.org/ns/1.0" type="textpart" subtype="section" n="2"><p>summa <lb/>
            namque obseruantia custoditur, ne quisquam cum alio ac praecipue <lb/>
            iuniores uel ad punctum temporis pariter substitisse aut <lb/>
            uspiam secessisse uel manus suas inuicem tenuisse deprehendantur.<lb n="25"/>
            si qui uero contra huius regulae disciplinam reperti <lb/>
            fuerint aliquid ex his quae interdicta sunt admisisse, ut contumaces <lb/>
            ac praeuaricatores mandatorum non leuis culpae rei <lb/>
            pronuntiati suspicione etiam coniurationis prauique consilii <lb/>
            carere non poterunt. quam culpam nisi in unum cunctis <lb n="30"/>
            fratribus congregatis publica diluerint paenitentia, orationi <lb/>
            fratrum nullus eorum interesse permittitur. 
</p>
          </div>