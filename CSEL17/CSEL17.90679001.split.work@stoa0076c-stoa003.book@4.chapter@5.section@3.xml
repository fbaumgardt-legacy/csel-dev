<div xmlns="http://www.tei-c.org/ns/1.0" type="textpart" subtype="section" n="3"><p> audi dominicum euangelium, immo potius audi ipsum de se  <lb/>
            dicentem deum. haec est, inquit, uita aeterna, ut cognoscant <lb/>
            te solum uerum deum et quem misisti Iesum <lb/>
            Christum. superius audisti uerbum dei ad sanandos <lb/>
            homines missum esse, hic autem audis eum qui missus sit <lb n="5"/>
            Iesum Christum esse. separa hoc, si potes, cum uideas tantam <lb/>
            unitatem Christi et uerbi esse, ut non solum unitum cum <lb/>
            Christo uerbum, sed etiam propter unitatem ipsam Christus <lb/>
            iam <choice><sic>nerbum</sic><corr>uerbum</corr></choice> esse dicatur. 
</p>
          </div>