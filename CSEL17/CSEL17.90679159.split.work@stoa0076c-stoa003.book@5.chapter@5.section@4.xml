<div xmlns="http://www.tei-c.org/ns/1.0" type="textpart" subtype="section" n="4"><p>nisi forte in illo aliquid ambigendum putes, quia <lb/>
            excelsum pro deo posuit: cum utique hic mos scripturae sacrae <lb/>
            sit excelsum pro deo dicere, sicut illud prophetae: dedit <lb/>
            uocem suam excelsus, et mota est terra, et: tu solus <lb/>
            excelsus super omnem terram, Esaias quoque: quia <lb n="15"/>
            haec, inquit, dicit excelsus et sublimis, habitans aeternitatem:  <lb/>
            in quo manifeste intellegendum est, cum illic excelsum <lb/>
            sine ulla adiectione dei posuerit, quod etiam hic deum <lb/>
            in excelsi nomine nuncuparit. ergo quia euidenter per prophetam <lb/>
            sermo diuinus dominum Iesum Christum et hominem <lb n="20"/>
            et deum praenuntiauit, uideamus an ueteribus testimoniis etiam <lb/>
            nunc conueniant et concordent noua. 
</p>
          </div>