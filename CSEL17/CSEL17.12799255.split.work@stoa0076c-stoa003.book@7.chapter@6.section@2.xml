<div xmlns="http://www.tei-c.org/ns/1.0" type="textpart" subtype="section" n="2"><p>ueneficorum quorundam,  <lb n="20"/>
            ut aiunt, haec consuetudo est, ut in poculis quae conficiunt <lb/>
            uenenis mella permisceant, ut dulcibus nocitura celentur, et <lb/>
            dum quis mellis dulcedine capitur ueneni peste perimatur. ita <lb/>
            ergo et tu dicens: diuinae naturae imago est homo, hanc <lb/>
            autem proiecit diabolus in corruptionem, doluit sic <lb n="25"/>
            pro imagine sua deus, sicut pro statua sua imperator, <lb/>
            oras quodammodo poculi pestilentis dulcedine quadam et quasi <lb/>
            melle circumlinis, ut haurientes ingestum poculum homines, <lb/>
            dum illecebrosa degustant, perniciosa non sentiant.</p></div>