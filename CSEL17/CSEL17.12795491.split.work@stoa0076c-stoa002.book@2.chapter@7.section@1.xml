<div xmlns="http://www.tei-c.org/ns/1.0" type="textpart" subtype="section" n="1">

<p rend="script">Has igitur praedictas orationes hoc modo incipiunt atque <lb n="5"/>
            consummant, ut finito psalmo non statim ad incuruationem <lb/>
            genuum conruant, quemadmodum facimus in hac regione nonnulli, <lb/>
            qui necdum bene finito psalmo in orationem procumbere <lb/>
            festinamus, ad celeritatem missae quantocius properantes. cuius <lb/>
            dum uolumus excedere modum, qui antiquitus a maioribus <lb n="10"/>
            statutus est, subputantes residuorum psalmorum numerum ad <lb/>
            finem tendere perurguemur, de refectione potius lassi corporis <lb/>
            cogitantes quam orationis utilitatem et commoda requirentes. <lb/>
</p></div>