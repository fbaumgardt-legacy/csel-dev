<div xmlns="http://www.tei-c.org/ns/1.0" type="textpart" subtype="section" n="2"><p>quot diebus horum recordatione qui scripserant intentionem <lb/>
            pectoris mei a proposita contemplatione reuocabunt <lb/>
            post quantum temporis digerenda est haec mentis concepta <lb/>
            confusio quantoque labore rursus iste tranquillitatis reparandus<lb n="5"/>
            est status, si semel animus litterarum permotus affectu eorumque <lb/>
            recensendo sermones ac uultus, quos tanto tempore dereliquit, <lb/>
            iterum eos reuisere ipsisque cohabitare animo ac mente <lb/>
            coeperit interesse. quos profecto corporaliter deseruisse nihil <lb/>
            proderit, si corde eos incipiat intueri ac memoriam, quam<lb n="10"/>
            saeculo huic renuntians quisque uelut mortuus abdicauit, reuiuiscens  <lb/>
            eidem rursus admiserit.</p></div>