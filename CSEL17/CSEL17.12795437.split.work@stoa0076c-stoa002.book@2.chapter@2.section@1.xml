<div xmlns="http://www.tei-c.org/ns/1.0" type="textpart" subtype="section" n="1">

<p>Multos namque per alias conperimus regiones pro captu <lb/>
            mentis suae, habentes quidem ut ait apostolus zelum dei, <lb/>
            sed non secundum scientiam, super hac re diuersos typos <lb/>
            ac regulas sibimet constituisse. quidam enim uicenos seu tricenos <lb/>
            psalmos et hos ipsos antiphonarum protelatos melodiis <lb n="10"/>
            et adiunctione quarundam modulationum debere dici singulis <lb/>
            noctibus censuerunt, alii etiam hunc modum excedere temptauerunt, <lb/>
            nonnulli decem et octo. atque in hunc modum di-, <lb/>
            uersis in locis diuersum canonem cognouimus institutum totque <lb/>
            propemodum typos ac regulas uidimus usurpatas, quot etiam <lb n="15"/>
            monasteria cellasque conspeximus.</p></div>