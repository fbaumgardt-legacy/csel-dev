<div xmlns="http://www.tei-c.org/ns/1.0" type="textpart" subtype="section" n="2"><p>illic inuenies quicquid hyacinthi<lb n="5"/>
             turget in caulem, illic comam narcissi uel quod auream <lb/>
            rosam desuper pingit, illic albae hederae per terram molliter serpunt<lb/>
            et cum purpureis uiolis suauiter rubens amaracus inuenitur, <lb/>
            nec coronam istam alba deserunt lilia: prorsus aptus locus qui <lb/>
            gratia sua puellares animos et inuitaret pariter et teneret. in hoc <lb n="10"/>
            loco cum a Plutone uirgo prope uesperam fuisset inuenta, ui rapitur<lb/>
            et superimposita uehiculo scissis uestibus laceratis crinibus <lb/>
            ducitur: nec resecati ungues contra amatorem rusticum aliquid <lb/>
            profuerunt <milestone unit="altpage" n="sa"/> nec clamor atque ululatus adiuuit nec ceterarum  <lb/>
            strepitus puellarum. 
</p>

</div>