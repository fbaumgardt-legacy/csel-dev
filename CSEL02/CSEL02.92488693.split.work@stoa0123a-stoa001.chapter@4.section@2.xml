<div xmlns="http://www.tei-c.org/ns/1.0" type="textpart" subtype="section" n="2"><p>hoc numen est, quod in uiro feminam quaerit, cui aliter <lb/>
            seruire sacerdotum suorum chorus <sic>nonpotest</sic>, nisi effeminent <lb/>
            uultum, cutem poliant et uirilem sexum per ornatum <choice><sic>mnliebrem</sic><corr>muliebrem</corr></choice> <lb/>
            dedecorent? uidere est in ipsis templis cum publico gemitu miseranda<lb n="20"/>
             ludibria: uiros muliebria pati et hanc impuri et inpudici<lb/>
            corporis labem gloriosa ostentatione detegere. publicant facinora<lb/>
            sua et contaminati corporis uitium cum maxima delectationis <lb/>
            macula confitentur: exornant muliebriter nutritos crines et delicatis<lb/>
            amicti uestibus uix caput lassa ceruice sustentant. deinde <lb n="25"/>
            cum sic se alienos a uiris fecerint, adimpleti tibiarum cantu <lb/>
            uocant deam suam, ut nefario repleti spiritu uanis hominibus <lb/>
            quasi futura praedicant. quod hoc monstrum est quodue prodigium<lb/>
            ? negant se uiros esse et non sunt <hi rend="italic">mulieres:</hi> mulieres se uolunt  <lb/>
            credi, sed aliud qualiscumque qualitas corporis confitetur. 
</p>

</div>