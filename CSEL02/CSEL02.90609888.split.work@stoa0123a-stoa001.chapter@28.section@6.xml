<div xmlns="http://www.tei-c.org/ns/1.0" type="textpart" subtype="section" n="6"><p>Tollite, tollite securi,<lb/>
             sacratissimi imperatores, ornamenta templorum: deos istos <lb/>
            aut monetae ignis aut metallorum coquat flamma, donaria uniuersa<lb/>
            ad utilitatem uestram dominiumque transferte. post excidia <lb/>
            templorum in maius Dei estis uirtute prouecti: uicistis hostes, <lb n="25"/>
            propagastis imperium et, ut uirtutibus uestris gloria maior accederet,<lb/>
            mutato ac contempto temporum ordine hieme, quod nec <lb/>
            factum est aliquando <milestone unit="altpage" n="30b"/> nec fiet, tumentes ac saeuientes undas calcastis  <lb/>
            Oceani: sub remis uestris incogniti iam nobis paene maris <lb/>
            unda contremuit et insperatam imperatoris faciem Britannus expauit. <lb n="30"/>
            quid amplius uultis? uirtutibus uestris uicta elementa cesserunt. <lb/>
</p>

</div>