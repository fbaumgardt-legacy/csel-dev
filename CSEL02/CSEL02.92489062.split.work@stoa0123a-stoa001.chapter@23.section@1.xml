<div xmlns="http://www.tei-c.org/ns/1.0" type="textpart" subtype="section" n="1"><p> Aliud est unguentum, quod Deus pater unico tradidit filio, <lb/>
            quod filius credentibus diuina numinis sui maiestate largitur. <lb/>
            Christi unguentum immortali compositione conficitur et spiritalibus<lb n="25"/>
             pigmentorum odoribus temperatur: hoc unguentum a mortalibus<lb/>
            laqueis putres hominum artus exuit, ut sepulto primo <lb/>
            homine ex eodem statim homine homo alius felicius nascatur: et <lb/>
            ut hoc manifestius explicetur, sacrarum lectionum arcana pandenda<lb/>
             sunt. 
</p>

</div>