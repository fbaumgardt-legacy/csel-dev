<div xmlns="http://www.tei-c.org/ns/1.0" type="textpart" subtype="section" n="5"><p>liberaturus Deus summus ex  <lb n="20"/>
            Aegyptiorum tyrannide plebem suam arietem nocte iussit occidi <lb/>
            et sanguine eius postes liniri praecepit: ipsum a certo numero <lb/>
            hominum per nocturnas epulas confici iubet et sacrificio ipsi Paschae<lb/>
            nomen inponit. sed hoc ad imaginem futurorum prouidentia <lb/>
            diuinae maiestatis inuenit, ut per signa uerum Pascha nobis <lb n="25"/>
            ostenderet. ideo cum de passione domini nostri diuino spiritu <lb/>
            iubente propheta praecaneret, ait: (sicut ouis ad uictimam <lb/>
            ductus est et sicut agnus coram tondente se, sic non <lb/>
            aperuit os suum. in humilitate iudicium eius sublatum<lb/>
            est: natiuitatem eius quis enarrabit? quoniam<lb n="30"/>
            auferetur a terra uita eius. 
</p>

</div>