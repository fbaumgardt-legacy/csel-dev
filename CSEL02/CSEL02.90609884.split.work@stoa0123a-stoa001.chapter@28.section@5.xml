<div xmlns="http://www.tei-c.org/ns/1.0" type="textpart" subtype="section" n="5"><p>quod autem  <lb n="5"/>
            et reges et gentes haec de ipsis pronuntiaturi sunt, is idem propheta<lb/>
            praesaga uoce significat, ait enim: <sic>Cscietur</sic> postea quia <lb/>
            falsa sunt gentibus uniuersis et regibus, quia manifestum<lb/>
            est quia non sunt dii et nullum dei opus est <lb/>
            in ipsis: regem regioni non suscitabunt neque pluuiam<lb n="10"/>
            hominibus dabunt; iudicium quoque non discernent<lb/>
            neque regionem liberabunt ab iniuria, quia <lb/>
            nihil possunt: et cum inciderit in domo deorum ligneorum<lb/>
            et inauratorum et inargentatorum ignis, <lb/>
            sacerdotes illorum liberabuntur, ipsi autem sicut <lb n="15"/>
            trabes in medio comburentur, regi autem et bello <lb/>
            non resistent. quomodo existimandum est uel recipiendum<lb/>
            quia sunt dii? neque a furibus neque a latronibus<lb/>
            se liberabunt dii lignei et aurati et inargentati,<lb/>
            quibus hi qui fortes sunt aurum et argentum<lb n="20"/>
            quo operti sunt auferunt illis. 
</p>

</div>