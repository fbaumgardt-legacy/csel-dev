<div xmlns="http://www.tei-c.org/ns/1.0" type="textpart" subtype="section" n="6"><p>sic quod ipsa dispensato quod adtulerat <lb/>
            frumento colligendarum frugum tradiderat disciplinam, post mortem<lb/>
            ob beneficium, quod ex frugum copia nascebatur, et sepulta <lb/>
            in loco est pariter et consecrata et diuino cum filia appellata nomine. <lb n="15"/>
             amat enim Graecorum leuitas eos qui sibi aliquid contulerint<lb/>
            uel qui consilio aut uirtute se iuuerint diuinis appellare <lb/>
            nominibus, et sic ab ipsis beneficiorum gratia repensatur, ut deos <lb/>
            dicant, deos esse credant, qui sibi aliquando profuerint. sic de <lb/>
            Libero Nysa non dubitat nec de nouis ambigit Sparta sideribus:<lb n="20"/>
            cremat et consecrat Herculem tristis Oeta et a uanis Cretensibus  <lb/>
            adhuc mortui Iouis tumulus adoratur. 
</p>

</div>