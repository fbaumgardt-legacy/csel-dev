<div xmlns="http://www.tei-c.org/ns/1.0" type="textpart" subtype="section" n="1"><p>Vos, domini imperatores, sanctarum aurium uestrarum mihi  <lb/>
            commodate patientiam, ut totum clementiae uestrae quod promittimus<lb/>
            explicemus. cur Deus, id est filius Dei, homo passus <lb/>
            est fieri breui ac uera pietati uestrae ratione monstrabitur. cum <lb n="25"/>
            hominem primum, id est Adam, ad imaginem suam Deus faceret,<lb/>
            certam illi mandatorum dedit legem. is per feminam, id <lb/>
            est Euam, deceptus diaboli persuasionibus promissae sibi gloriae <lb/>
            perdidit dignitatem: lignum erat in paradiso quod promissorum <lb/>
            a Deo praemiorum perdidit gratiam. 
</p>

</div>