<div xmlns="http://www.tei-c.org/ns/1.0" type="textpart" subtype="section" n="1"><p> Quam pulchrum spectaculum Deo, cum Christianus cum dolore<lb n="5"/>
             congreditur, cum aduersum minas et supplicia et tormenta <lb/>
            componitur, cum strepitum mortis et horrorem carnificis inridens<lb/>
            inculcat, cum libertatem suam aduersus reges et principes <lb/>
            erigit, soli Deo, cuius est, cedit, cum triumphator et uictor ipsi, <lb/>
            qui aduersum se sententiam dixit, insultat! uicit enim qui quod <lb n="10"/>
            contendit obtinuit. 
</p>

</div>