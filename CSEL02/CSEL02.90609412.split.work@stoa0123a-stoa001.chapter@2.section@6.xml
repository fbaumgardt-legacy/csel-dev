<div xmlns="http://www.tei-c.org/ns/1.0" type="textpart" subtype="section" n="6"><p>sed  <lb n="15"/>
            in his funeribus et luctibus, quae uera sunt funera, quae facta <lb/>
            sunt, quorum extant hodieque reliquiae — nam et sepulchrum <lb/>
            Osiridis hodieque in Aegypto est et cremati corporis reliquiae <lb/>
            cernuntur — defensores eorum uolunt addere physicam rationem, <lb/>
            frugum semina Osirim dicentes esse, Isim terram, Tyfonem <lb n="20"/>
            calorem: et quia maturatae fruges calore ad uitam hominum colliguntur<lb/>
            et diuisae a terrae consortio separantur et rursus adpropinquante<lb/>
            hieme seminantur, hanc uolunt esse mortem Osiridis, cum <lb/>
            fruges recondunt, inuentionem uero, cum fruges genitali terrae <lb/>
            fomento conceptae annua rursus coeperint procreatione generari. <lb n="25"/>

</p>

</div>