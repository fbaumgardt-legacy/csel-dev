<div xmlns="http://www.tei-c.org/ns/1.0" type="textpart" subtype="section" n="2"><p>serpis in  <lb/>
            templis et occisarum hostiarum misero pasceris sanguine, nec <lb/>
            uenenis tuis cruor defuit nec semiustae crematorum corporum <lb/>
            partes, humanarum te etiam uictimarum frequenter sanguine cruentasti<lb n="10"/>
            et Latiaris templi cruore uel ara Karthaginis rabies tua et <lb/>
            siccarum faucium uenena nutrita sunt. tu haec faciens hominibus<lb/>
            te miseris prodesse iactas, ut crudelitate tua perimas, persuasione<lb/>
            decipias, pollicitatione <choice><sic>prostemas</sic><corr>prosternas</corr></choice>: sic tuis prospicis, <lb/>
            parricida. fugite, o miseri homines, fugite et contagionem istam <lb n="15"/>
            quantacumque potestis celeritate deserite: draco est qui colitur, <lb/>
            latere non potest, proprietatem nominis sui ipse confessus est, <lb/>
            confessum reum poena consequitur. 
</p>

</div>