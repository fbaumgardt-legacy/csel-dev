<div xmlns="http://www.tei-c.org/ns/1.0" type="textpart" subtype="section" n="1"><p>Persae et Magi omnes, qui Persicae regionis incolunt fines,  <lb/>
            ignem praeferunt et omnibus elementis ignem putant debere praeponi. <lb/>
            hi itaque ignem in duas diuidunt potestates, naturam eius <lb/>
            ad utrumque sexum transferentes et uiri et feminae simulacro <lb/>
            ignis substantiam deputantes: et mulierem quidem triformi uultu <lb n="20"/>
            constituunt monstrosis eam serpentibus inligantes. quod ideo faciunt,<lb/>
            ne ab auctore suo diabolo aliqua ratione dissentiant, sed ut <lb/>
            dea sua serpentibus pullulans <choice><sic>macuiosis</sic><corr>maculosis</corr></choice> diaboli insignibus adornetur. <lb/>
</p>

</div>