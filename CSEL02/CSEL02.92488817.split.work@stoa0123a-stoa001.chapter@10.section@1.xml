<div xmlns="http://www.tei-c.org/ns/1.0" type="textpart" subtype="section" n="1"><p>audio Cinyram Cyprium templum amicae meretrici donasse<lb/>
             — ei erat Venus nomen —, initiasse etiam Cypriae Veneri <lb/>
            plurimos et uanis consecrationibus <sic>deputasse</sic>, statuisse etiam ut <lb/>
            quicumque initiari uellet secreto Veneris sibi tradito assem unum <lb/>
            mercedis nomine deae daret. quod secretum quale sit omnes taciti <lb n="20"/>
            intellegere debemus, quia hoc ipsum propter turpitudinem manifestius<lb/>
            explicare non possumus. bene amator Cinyras meretriciis <lb/>
            legibus seruiit: consecratae Veneri a sacerdotibus suis stipem <lb/>
            dari iussit ut scorto. <sic>Sebazium</sic> colentes Iouem anguem, cum <sic>initiant</sic>,<lb/>
             per sinum ducunt: adhuc primi erroris uitia grassantur et <lb n="25"/>
            quicquid homines perdidit colitur et funesti anguis callida ac malitiosa<lb/>
            crudelitas adoratur.

</p>


</div>