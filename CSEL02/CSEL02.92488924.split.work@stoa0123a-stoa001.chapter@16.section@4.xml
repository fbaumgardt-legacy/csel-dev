<div xmlns="http://www.tei-c.org/ns/1.0" type="textpart" subtype="section" n="4"><p>amputanda sunt haec, sacratissimi imperatores,  <lb/>
            penitus atque delenda <milestone unit="altpage" n="16a"/> et seuerissimis edictorum uestrorum<lb/>
            legibus corrigenda, ne diutius Romanum orbem praesumptionis<lb/>
            istius error funestus inmaculet, ne pestiferae consuetudinis<lb/>
            conualescat inprobitas, ne quicquid hominem dei conatur<lb n="15"/>
             perdere diutius in terra dominetur. nolunt quidam et repugnant<lb/>
            et exitium suum prona cupiditate desiderant, sed subuenite <lb/>
            miseris, liberate pereuntes: ad hoc uobis Deus summus commisit<lb/>
            imperium, ut per uos uulneris istius plaga curetur. facinoris <lb/>
            eorum periculum scimus, erroris notae sunt poenae, sed melius <lb n="20"/>
            est ut liberetis inuitos quam ut uolentibus concedatis exitium.  <lb/>

</p>

</div>