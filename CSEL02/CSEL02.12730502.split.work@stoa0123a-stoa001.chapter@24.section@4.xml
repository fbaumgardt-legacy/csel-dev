<div xmlns="http://www.tei-c.org/ns/1.0" type="textpart" subtype="section" n="4"><p>' ecce post triduum lucidior solito dies oritur et reddita  <lb/>
            soli praeteriti luminis gratia: omnipotens deus Christus splendidioribus<lb/>
            solis radiis adoratur: exultat salutare numen et triumphales<lb/>
            currus eius iustorum ac sanctorum turba comitatur. tunc <lb n="5"/>
            elato gaudio clamat elata mortalitas: (ubi est, mors, aculeus<lb/>
            tuus?' tunc praecurrens salutare numen aperiri sibi caelestes<lb/>
            ianuas praecipit: aperite, aperite et immortalia claustra <lb/>
            conuellite: Christus deus calcata <milestone unit="altpage" n="24b"/> morte ad caelum hominem  <lb/>
            quem susceperat reuocat. hoc a uenerando propheta sancta uoce <lb n="10"/>
            praecanitur et ex ore prophetico uox iubentis auditur: ait enim <lb/>
            spiritus sanctus, ut nobis licentiam Christi iubentis ostenderet: <lb/>
            <sic>ctollite</sic> portas, principes, uestri, et extollite uos, <lb/>
            portae aeternae, et introibit rex gloriae. 
</p>

</div>