<div xmlns="http://www.tei-c.org/ns/1.0" type="textpart" subtype="section" n="2"><p>            Christus filius Dei ut humanum genus a mortis laqueis liberaret, <lb/>
            uere omnia ista sustinuit, ut captiuitatis durae iugum tolleret,<lb n="5"/>
            ut hominem patri redderet, ut mitigata offensa hominem cum Deo <lb/>
            prospera conciliatione componeret, ut promissae resurrectionis <lb/>
            <sic>fructumproprio</sic> monstraret exemplo. fecit filius Dei quod ante promiserat:<lb/>
            <choice n="0.45"><sic n="18">clusit</sic><corr n="22">elusit</corr></choice> ianuas sedis infernae et durae legis necessitatem <lb/>
            calcata morte prostrauit: per triduum recensita ab eo iustorum <lb n="10"/>
            turba collecta est, ne diutius contra eos mortis dominaretur inprobitas:<lb/>
            ne iustorum meritum ex longa desperatione concideret, <lb/>
            fregit claustra perpetua et ferreae fores Christo iubente conlapsae <lb/>
            sunt: ecce terra contremuit et fundamentorum suorum stabilitate  <lb/>
            concussa praesentis Christi numen agnouit: <milestone unit="altpage" n="24a"/> ante praefinitum<lb n="15"/>
            tempus praecipitat diem mundi rotata uertigo et sol non completo<lb/>
            diurnarum horarum spatio properato cursu uergit in noctem: <lb/>
            ecce ueli fastigia summa finduntur et obscurioribus tenebris orbem<lb/>
            terrarum caligo noctis abscondit. omnia elementa Christo <lb/>
            pugnante turbata sunt, tunc scilicet cum primum contra mortis<lb n="20"/>
            tyrannidem humanum corpus armauit. per triduum ista <choice><sic>confiictatione</sic><corr>conflictatione</corr></choice><lb/>
            pugnatum est, quamdiu <choice n="0.46"><sic n="595">mora</sic><corr n="698">mors</corr></choice> superatis malitiae suae uiribus<lb/>
             frangeretur. 
</p>

</div>