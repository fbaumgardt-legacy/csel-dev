<div xmlns="http://www.tei-c.org/ns/1.0" type="textpart" subtype="section" n="7"><p>o facinerosae<lb/>
             cupiditatis triste solacium! o hominum deflenda persuasio! <lb n="20"/>
            o infelicis imitationis cruenta meditatio! scaenam de caelo fecistis <lb/>
            et errantes animos per abrupta praecipitia crudeli calamitate duxistis,<lb/>
            cum hominibus peccare cupientibus facinorum uia de deorum<lb/>
            monstratur exemplis. sed in ista criminum lege, in ista confessione<lb/>
             scelerum gratias agamus illis, qui etiam exitia et mortes <lb n="25"/>
            deorum istorum nobis nescientibus prodiderunt, ut disceremus <lb/>
            omnia per tot opstantes. fuit enim et aput ueteres, licet nondum <lb/>
            terram inluminasset domini nostri Christi ueneranda dignatio, in <lb/>
            spernendis superstitionibus religiosa constantia. 
</p>

</div>