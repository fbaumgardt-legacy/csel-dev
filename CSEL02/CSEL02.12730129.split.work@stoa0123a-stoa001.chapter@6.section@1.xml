<div xmlns="http://www.tei-c.org/ns/1.0" type="textpart" subtype="section" n="1"><p>Sic sunt, sacratissimi imperatores, elementa a perditis hominibus<lb/>
             consecrata. sed adhuc supersunt aliae superstitiones, quarum <lb/>
            secreta pandenda sunt: Liberi et Liberae, quae omnia sacris sensibus<lb n="20"/>
            uestris specialiter intimanda sunt, ut et in istis profanis religionibus<lb/>
            sciatis mortes esse hominum consecratas. Liber itaque <lb/>
            Iouis fuit filius, regis scilicet Cretici. hic cum fuisset adultera <lb/>
            matre progenitus, nutriebatur aput patrem studiosius quam decebat. <lb/>
             uxor Iouis, cui Iunoni fuit nomen, nouercalis animi furore <lb n="25"/>
            commota ad necem infantis omnifariam parabat insidias. 
</p>

</div>