<div xmlns="http://www.tei-c.org/ns/1.0" type="textpart" subtype="section" n="2"><p>adulterio delectatur aliquis:<lb/>
            Iouem respicit et inde cupiditatis suae fomenta conquirit: <lb n="10"/>
            probat, imitatur et laudat quod deus suus in cygno fallit, in tauro <lb/>
            rapit, ludit in satyro et, ut liberalis in flagitiis esse consuescat, <lb/>
            quod inclusam regiam uirginem auro largiter fluente corruperit. <lb/>
            puerorum aliquis delectatur amplexibus: Ganymedem in sinu Iouis<lb/>
            quaerat, Herculem uideat Hylam inpatienti amore quaerentem,<lb n="15"/>
            Hyacinthi desiderio captum Apollinem discat, Chrysippum alius, <lb/>
            alius Pelopem uideat, ut per deos suos sibi licere dicat quicquid  <lb/>
            hodie seuerissime Romanis legibus uindicatur. 
</p>

</div>