<div xmlns="http://www.tei-c.org/ns/1.0" type="textpart" subtype="section" n="7"><p>uide cetera: rex unus apibus,<lb/>
            dux unus in gregibus, in armentis rector unus. tu in caelo <lb/>
            summam maiestatem diuidi credas et scindi ueri illius ac diuini <lb/>
            imperii totam potestatem, cum palam sit parentem omnium Deum <lb/>
            nec principium habere nec terminum, qui natiuitatem omnibus<lb n="10"/>
            praestet, sibi perpetuitatem, qui ante mundum fuerit sibi ipse <lb/>
            pro mundo: qui uniuersa, quaecumque sunt, uerbo iubet, ratione<lb/>
             dispensat, uirtute consummat. 
</p>

</div>