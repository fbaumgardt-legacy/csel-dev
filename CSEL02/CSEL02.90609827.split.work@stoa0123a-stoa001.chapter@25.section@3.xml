<div xmlns="http://www.tei-c.org/ns/1.0" type="textpart" subtype="section" n="3"><p>nam post <lb/>
            multa tempora nouissimis temporum spatiis, id est nouissima<lb n="10"/>
            paene saeculorum ebdomade, uerbum Dei humano se miscuit corpori,<lb/>
            ut hominem liberaret, ut mortem uinceret, ut fragilitatem <lb/>
            humani corporis cum diuina inmortalitate coniungeret. quid enim <lb/>
            faceret tanta turba sanctorum? quae illis spes salutis? quod meritorum<lb/>
            praemium, si sub una eademque condicione sortis <sic>ineluctabilibus</sic><lb n="15"/>
             mortalitatis laqueis etiam ipsa obligata teneretur? <lb/>
            nihil Habel, nihil Enos, nihil Noe, nihil Sem, nihil Abraham, <lb/>
            nihil Isaac, nihil Iacob de Dei sibi misericordia ac maiestate <lb/>
            promitterent: irent etiam ipsi post tantum fidei meritum cum <lb/>
            ceteris omnibus pariter addicti et omnes Dei sanctos unum mortis <lb n="20"/>
            exitium exciperet nec haberet aput Deum praemium pietas, si  <lb/>
            una eademque omnes condicio mortis hauriret. 
</p>

</div>