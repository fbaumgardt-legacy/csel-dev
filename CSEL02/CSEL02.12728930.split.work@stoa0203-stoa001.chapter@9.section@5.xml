<div xmlns="http://www.tei-c.org/ns/1.0" type="textpart" subtype="section" n="5"><p>iam de initiandis tirunculis fabula<lb/>
             tam detestanda quam nota est. infans farre contectus, ut decipiat<lb/>
            incautos, adponitur ei qui sacris inbuatur. is infans a tirunculo<lb/>
            fanis superficie quasi ad innoxios ictus prouocato caecis <lb/>
            occultisque uulneribus occiditur. huius, pro nefas! sitienter sanguinem<lb n="20"/>
            lambunt, huius certatim membra dispertiunt, hac foederantur<lb/>
            hostia, hac conscientia sceleris ad silentium mutuum pignerantur. <lb/>
            haec sacra sacrilegiis omnibus taetriora. 
</p>

</div>