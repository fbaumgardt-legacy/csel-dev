<div xmlns="http://www.tei-c.org/ns/1.0" type="textpart" subtype="section" n="10"><p>Theophrastus etiam uariat, alias mundo, alias menti diuinae<lb/>
             tribuens principatum. Zenon <sic>etChryaippus</sic> et Cleanthes sunt <lb/>
            et ipsi multiformes, sed ad unitatem prouidentiae omnes reuoluuntur. <lb/>
            Cleanthes enim mentem, modo animum, modo aethera, plerumque<lb/>
            rationem deum disseruit. Zenon, eiusdem magister, naturalem<lb n="5"/>
            legem atque diuinam et aethera interim interdumque rationem<lb/>
            uult omnium esse principium; idem interpretando Iunonem<lb/>
            aera, Iouem caelum, Neptunum mare, ignem esse <choice><sic>Yulcanum</sic><corr>Vulcanum</corr></choice><lb/>
            et ceteros similiter uulgi deos elementa esse monstrando publicum<lb/>
            arguit grauiter et reuincit errorem. 
</p>

</div>