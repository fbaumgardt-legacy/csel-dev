<div xmlns="http://www.tei-c.org/ns/1.0" type="textpart" subtype="section" n="5"><p>dicant nunc mihi perditi homines: quis potior <lb/>
            est, qui uocat et imperat et includit, an qui uocatur et paret et <lb/>
            cum uenerit in suscipientis hominis corpore potestate iubentis includitur? <lb n="15"/>
             gratias agimus, Porphyri, libris tuis: deorum tuorum <lb/>
            nobis substantiam prodidisti: didicimus per te quatenus dii tui <lb/>
            hominibus iubentibus seruiant. Serapis tuus ab homine uocatur <lb/>
            et uenit et cum uenerit statim iussus includitur et loquendi necessitas<lb/>
             nolenti forsitan imperatur. 
</p>

</div>