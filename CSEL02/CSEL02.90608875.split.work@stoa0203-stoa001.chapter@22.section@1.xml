<div xmlns="http://www.tei-c.org/ns/1.0" type="textpart" subtype="section" n="1"><p>Considera denique sacra ipsa et ipsa mysteria: inuenies exitus  <lb n="10"/>
            tristes, fata et funera et luctus atque planctus miserorum deorum. <lb/>
            Isis perditum filium cum Cynocephalo suo et caluis sacerdotibus<lb/>
            luget, plangit, inquirit, et Isiaci miseri caedunt pectora<lb/>
            et dolorem infelicissimae matris imitantur: mox inuento <lb/>
            paruulo gaudet Isis, . exultant sacerdotes, Cynocephalus inuentor <lb n="15"/>
            gloriatur, nec desinunt annis omnibus uel perdere quod inueniunt<lb/>
            uel inuenire quod perdunt. 
</p>

</div>