<div xmlns="http://www.tei-c.org/ns/1.0" type="textpart" subtype="section" n="3"><p>            busta sunt haec, sacratissimi imperatores, appellanda, non <lb/>
            templa: rogi sunt potius dicendi miserorum: nam in honorem <lb/>
            hominum perditorum aedes pro sepulchris miseranda hominum <lb/>
            seruitus facit. hic crematorum corporum fauillae seruantur, hic<lb n="5"/>
            cineres mortuorum inreligiosa lege conduntur, ut acerbarum mortium<lb/>
            casus cottidiano uictimarum sanguine recrudescant, ut <lb/>
            tristis lamentationis exitus renouatus annuis luctibus renascatur, <lb/>
            ut sopitos fletus recentior ululatus exagitet, ut parricidia uel <lb/>
            incesta uel mortes ex sacrorum ritu misera mens hominum et <lb n="10"/>
            colere discat et facere. 
</p>

</div>