<div xmlns="http://www.tei-c.org/ns/1.0" type="textpart" subtype="section" n="5"><p>' en ueneranda crucis cornua,<lb/>
             en sanctae uirtutis inmortale fastigium, en gloriosi operis <lb/>
            diuina conpago. tu, Christe, mundum ac terram extensis manibus,<lb n="10"/>
            tu caeleste sustentas imperium, tuis inmortalibus adhaeret <lb/>
            humeris salus nostra, tu, domine, aeternae uitae baiulas signum, <lb/>
            tu uenerando instinctu hoc nobis denuntias per prophetas: ait <lb/>
            enim Esaias: <sic>fecce</sic> natus est nobis filius, imperium <lb/>
            super humeros eius et uocatum est nomen eius magnae<lb n="15"/>
            cogitationis nuntius.' haec sunt crucis cornua, quibus <note type="section"> 6 </note> <lb/>
            omnia et subleuantur pariter et continentur, his cornibus bene <lb/>
            hominum utitur uita. ut Amalech uinceretur, extensis manibus <lb/>
            Moyses haec imitatus est cornua, ut facilius impetraret quod <lb/>
            magnopere postulabat, crucem sibi fecit ex uirga. ad haec cornua <lb n="20"/>
            festina celeritate properate, ad haec cornua humili ueneratione <lb/>
            confugite, his uos adfigant cornibus iustitia, aequitas, pudicitia, <lb/>
            misericordia, patientia, fides, ut ueneranda praeferentes insignia, <lb/>
            consecratae frontis maiestate gaudentes et sepulturae Christi participes<lb/>
            sitis et uitae. <lb n="25"/>
            

</p>
          

</div>