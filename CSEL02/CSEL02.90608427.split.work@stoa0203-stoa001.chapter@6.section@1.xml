<div xmlns="http://www.tei-c.org/ns/1.0" type="textpart" subtype="section" n="1"><p>Cum igitur aut fortuna caeca aut incerta natura sit, quanto  <lb/>
            uenerabilius ac melius antistitem ueritatis maiorum excipere disciplinam,<lb/>
             religiones traditas colere, deos, quos a parentibus ante <lb n="10"/>
            inbutus es timere quam nosse familiarius, adorare, nec de numinibus<lb/>
            ferre sententiam, sed prioribus credere, qui adhuc rudi <lb/>
            saeculo in ipsis mundi natalibus meruerunt deos uel faciles habere<lb/>
            uel reges? inde adeo per uniuersa imperia, prouincias, oppida<lb/>
             uidemus singulos sacrorum <choice><sic>ritbs</sic><corr>ritus</corr></choice> gentiles habere et deos colere<lb n="15"/>
            municipes, ut Eleusinios Cererem, Phrygas Matrem, Epidaurios<lb/>
            Aesculapium, Chaldaeos Belum, Astarten Syros, Dianam <lb/>
            Taurios, Gallos Mercurium, <hi rend="italic">numina</hi> uniuersa Romanos. 
</p>

</div>