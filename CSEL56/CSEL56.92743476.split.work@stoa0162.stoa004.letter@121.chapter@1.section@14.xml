<div xmlns="http://www.tei-c.org/ns/1.0" type="textpart" subtype="section" n="14"><p>et ut sciamus <lb/>
            semper eos, qui colebant idola, licet in templo hostias uiderentur <lb/>
            offerre, non deo eas obtulisse, sed angelis, per Hiezechihel plenius <lb n="5"/>
            discimus: dedi eis iustificationes non bonas et <lb/>
            praecepta non bona. non enim sanguinem hircorum et <lb/>
            taurorum quaerit deus, sed sacrificium domini est <lb/>
            spiritus contribulatus, cor contritum et  <lb/>
            humiliatum deus non despicit.</p></div>