<div xmlns="http://www.tei-c.org/ns/1.0" type="textpart" subtype="section" n="2"><p><lb/>
            Nicolaus Antiochenus, omnium inmunditiarum repertor, choros <lb/>
            duxit femineos. Marcion Romam praemisit mulierem, quae deceptarum <lb/>
            sibi animos praepararet. Apelles Philumenen suarum comitem <lb/>
            habuit doctrinarum. Montanus, inmundi spiritus praedicator,<lb n="5"/>
            multas ecclesias per Priscam et Maximillam, nobiles et opulentas  <lb/>
            feminas, primum auro corrupit, dein heresi polluit.</p></div>