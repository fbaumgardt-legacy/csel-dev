<div xmlns="http://www.tei-c.org/ns/1.0" type="textpart" subtype="section" n="4"><p>            aduersus eos autem, qui sibi uidentur scire, quod nesciunt, hoc  <lb n="5"/>
            tutiores sumus, quod hanc ignorantiam nostram non ignoramus. <lb/>
            aliud est enim, quod nescire malum est, aliud, quod sciri uel non <lb/>
            potest uel non opus est uel ad uitam, quam quaerimus, indifferens <lb/>
            est. hoc uero, quod de litteris apostoli Iacobi nunc requiro, in hac <lb/>
            ipsa, qua uiuimus et, ut semper uiuamus, deo placere studemus, <lb n="10"/>
            actione uersatur. 
</p>
          
</div>