<div xmlns="http://www.tei-c.org/ns/1.0" type="textpart" subtype="section" n="2"><p>tunc, inquam, praeclara est abstinentia, tunc <lb/>
            pulchra atque magnifica castigatio corporis, cum est animus ieiunus <lb/>
            a uitiis. immo, qui probabiliter ac scienter abstinentiae uirtutem <lb/>
            tenent, eo affligunt carnem suam, quo animae frangant superbiam, <lb/>
            ut quasi de quodam fastigio contemptus sui atque arrogantiae<lb n="10"/>
            descendat ad implendam dei uoluntatem, quae maxime in humilitate <lb/>
            perficitur. idcirco a uariis ciborum desideriis mentem retrahunt, <lb/>
            ut totam eius uim occupent in cupiditate uirtutum. iamque minus <lb/>
            ieiuniorum et abstinentiae laborem caro sentit anima esuriente  <lb/>
            iustitiam.</p></div>