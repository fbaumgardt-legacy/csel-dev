<div xmlns="http://www.tei-c.org/ns/1.0" type="textpart" subtype="section" n="5"><p>            quae omnia humanae uitae et maxime senectutis miserias comprehendunt  <lb/>
            et, quem sensum habeant, in suo loco disseruimus. sunt, <lb/>
            qui istum locum allegorice interpretantes ad sabbati circumcisionisque <lb/>
            mysterium referunt, quod primum requiescamus in lege et postea <lb n="15"/>
            uerae circumcisionis in euangelio sacramenta nos teneant, admonentes <lb/>
            et illud: d a partem septem et da partem <lb/>
            octo et septuaginta milia atque octoginta milia hominum <lb/>
            multitudines, a quibus templum sub Salomone constructum est. <lb/>
            sed quid hoc ad praesentem locum, cui sufficit simplex et pura explanatio, <lb n="20"/>
            quae non doctrinae gloriam in multiplicatione sermonum <lb/>
            sed legentis debet intellegentiam quaerere? 
</p>
          
</div>