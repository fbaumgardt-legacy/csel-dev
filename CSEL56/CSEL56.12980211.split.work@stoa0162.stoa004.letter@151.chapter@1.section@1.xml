<div xmlns="http://www.tei-c.org/ns/1.0" type="textpart" subtype="section" n="1">
<p>Tua autem sanctitas ubinam sit futura uel utrum adhuc <lb/>
            in urbe uersetur, scire non possum. ut saltim rara scriptio per <lb/>
            annos singulos non pereat, sed coeptas in Christo amicitias <lb/>
            mutuis epistulis frequentemus: nos sanctae (ac) uenerabilis uirginis <lb/>
            Christi Eustochiae repentina dormitio admodum contristauit<lb n="5"/>
            et paene conuersationis nostrae mutauit statum, dum quoque, <lb/>
            quae uolumus, multa non possumus et mentis ardorem superat <lb/>
            inbecillitas senectutis. 
</p>
          
</div>