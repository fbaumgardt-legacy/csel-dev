<div xmlns="http://www.tei-c.org/ns/1.0" type="textpart" subtype="section" n="1">
<p>At enim, qui unam uirtutem habet, omnes habet et, qui unam <lb/>
            non habet, nullam habet. hoc si uerum est, confirmatur ista sententia. <lb n="10"/>
            sed ego eam exponi uolo, non confirmari, quae per se ipsam <lb/>
            est apud nos omnium philosophorum auctoritatibus firmior. et <lb/>
            illud quidem de uirtutibus et uitiis si ueraciter dicitur, non est consequens, <lb/>
            ut propter hoc omnia peccata sint paria. nam illud de inseparabilitate <lb/>
            uirtutum, etsi forsitan fallor, tamen, si uerum memini, <lb n="15"/>
            quod uix memini, omnibus philosophis placuit, qui easdem uirtutes <lb/>
            agendae uitae necessarias esse dixerunt.</p></div>