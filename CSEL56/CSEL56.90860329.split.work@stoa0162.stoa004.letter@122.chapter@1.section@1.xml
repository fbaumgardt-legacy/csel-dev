<div xmlns="http://www.tei-c.org/ns/1.0" type="textpart" subtype="section" n="1">
<p>Quod ignotus ad ignotum audeo scribere, sanctae ancillae <lb/>
            Christi Hedybiae et sanctae filiae meae, coniugis tuae Artemiae, <lb/>
            immo sororis ex coniuge atque conseruae, fecit deprecatio. quae nequaquam<lb n="5"/>
            propria salute contenta tuam et ante quaesiuit in patria <lb/>
            et nunc in sanctis locis quaerit salutem imitari cupiens Andreae et <lb/>
            Philippi apostolorum beniuolentiam, quorum uterque inuentus a <lb/>
            Christo fratrem Simonem et amicum Nathanahel inuenire desiderat, <lb/>
            ut alter eorum mereatur audire: tu es Simon, filius Iohannis,<lb n="10"/>
            tu uocaberis Cephas, quod interpretatur <lb/>
            Petrus, alter 'donum dei' —hoc enim in lingua nostra sonat <lb/>
            Nathanahel — Christi ad se loquentis testimonio subleuetur: ecce  <lb/>
            uere Israhelita, in quo dolus non est.</p></div>