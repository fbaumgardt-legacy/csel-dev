<div xmlns="http://www.tei-c.org/ns/1.0" type="textpart" subtype="section" n="17"><p>curramus per  <lb/>
            singula et obscuritatem sensuum atque uerborum Christo reserante <lb n="5"/>
            pandamus. si baptizati estis in Christo et cum Christo in baptismate <lb/>
            mortui, mortui autem 'ab elementis' mundi — pro eo, quod <lb/>
            est 'elementis' —, cur mecum non dicitis: mihi autem absit <lb/>
            gloriari nisi in cruce domini mei Iesu Christi, <lb/>
            per quem mihi <sic>munduscrucifixus</sic> est et ego <lb n="10"/>
            mundo, nec audistis dominum dicentem ad patrem: de <lb/>
            mundo non sunt, sicut et ego non sum de <choice n="0.00"><sic n="2">mund</sic><corr n="439">mundo</corr></choice> <lb/>
            o, et: 'mundus odit eos, quoniam non sunt de mundo, sicut et ego <lb/>
            non sum de mundo', sed e contrario quasi uiuentes in mundo <lb/>
            decernitis: 'ne tetigeris corpus hominis mortui, ne uestimentum et <lb n="15"/>
            scabellum, in quo sederit mulier menstruata, neque gustaueris <lb/>
            suillam carnem et leporum et sepiarum et lolliginum, murenae et <lb/>
            anguillae et uniuersorum piscium, qui squamas et pinnulas non <lb/>
            habent', quae omnia in corruptione et interitu sunt ipso usu <lb/>
            et stercore degeruntur ?</p></div>