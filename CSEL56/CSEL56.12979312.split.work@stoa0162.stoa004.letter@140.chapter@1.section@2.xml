<div xmlns="http://www.tei-c.org/ns/1.0" type="textpart" subtype="section" n="2"><p>quem locum <lb/>
            ita Symmachus transtulit: succidimur enim repente <lb/>
            et auolamus, quinta editio hoc modo: quoniam transiuimus <lb/>
            celeriter et dissoluimur. <sic>etest</sic> sensus: post<lb n="5"/>
            septuaginta annos — ut multum, octoginta —, quibus hominum <lb/>
            uita transigitur, cum anima fuerit a corpore separata, uento similes <lb/>
            auolamus siue, quia supra herbae uirenti et florum pulchritudini <lb/>
            et ad uesperam siccitati hominem comparat, nunc pro ariditate uesperae <lb/>
            succisionem florum ponit. et cum pertransierit, inquit, <lb n="10"/>
            omne, quod uiuimus, subita morte dissoluimur.</p></div>