<div xmlns="http://www.tei-c.org/ns/1.0" type="textpart" subtype="section" n="2"><p>quod si te adhuc sicut me latet,  <lb/>
            insta quidem omnibus uiribus eos confutare, qui dicunt animas non <lb/>
            ex opere diuino — quod eos dixisti in epistula tua 'primum inter <lb/>
            secretiores fabulas murmurasse, deinde propter hanc sententiam <lb n="15"/>
            stultam atque impiam a tuo consortio et ecclesiae seruitio recessisse' <lb/>
            — atque aduersus eos omnibus modis defende et tuere, quod <lb/>
            in eadem epistula posuisti, 'deum fecisse animas et facere et facturum <lb/>
            esse neque aliquid esse in caelis aut in terra, quod non ipso <lb/>
            constiterit aut constet auctore'.</p></div>