<div xmlns="http://www.tei-c.org/ns/1.0" type="textpart" subtype="section" n="20"><p>secundum autem uocauit populum Iudaeorum, <lb/>
            qui tritico mandatorum dei nutritus <lb/>
            erat et debebat ei centenarium numerum,<lb n="10"/>
            et coegit, ut de centum octoginta faceret, id <lb/>
            est crederet in domini resurrectionem, quae <lb/>
            octauae diei numero continetur, et de octo <lb/>
            conpleretur decadis, ut de sabbato transiret <lb/>
            ad primam sabbati. ob hanc causam a domino praedicatur,<lb n="15"/>
            quod bene fecerit et pro salute sua in euangelii <lb/>
            clementiam de legis austeritate mutatus sit. 
</p></div>