<div xmlns="http://www.tei-c.org/ns/1.0" type="textpart" subtype="section" n="4"><p>his Pacatula est nata temporibus, inter haec crepundia <lb/>
            primam carpit aetatem ante lacrimas scitura quam risum, prius <lb/>
            fletum sensura quam gaudium. necdum introitus, iam exitus; talem <lb/>
            semper fuisse putat mundum. nescit praeterita, fugit praesentia,<lb n="5"/>
            futura desiderat. quae ut tumultuario sermone dictarem et post <lb/>
            neces amicorum luctumque perpetuum infanti senex longo postliminio <lb/>
            <choice><sic>ssriberem</sic><corr>scriberem</corr></choice>, tua me, Gaudenti frater, inpulit caritas; maluique <lb/>
            parum quam nihil omnino poscenti dare, quia in altero uoluntas <lb/>
            oppressa luctu, in altero amicitiae dissimulatio est. <lb n="10"/>
            
</p>



</div>