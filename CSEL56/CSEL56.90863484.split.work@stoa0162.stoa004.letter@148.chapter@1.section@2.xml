<div xmlns="http://www.tei-c.org/ns/1.0" type="textpart" subtype="section" n="2"><p>in multis isto maxime <lb/>
            tempore regnat hoc uitium, quodque grauissimum est, humilitatis <lb/>
            ac beniuolentiae loco ducitur. eo fit, ut iam, qui adulari nescit,<lb n="15"/>
            aut inuidus aut superbus putetur. et sane grande et persubtile <lb/>
            artificium laudare alterum in commendatione sui et decipiendo <lb/>
            animum sibi obligare decepti, quodque hoc maxime uitio agi solet, <lb/>
            fictas laudes certo pretio uendere. quae autem haec tanta est leuitas <lb/>
            animi, quae tanta uanitas relicta propria conscientia alienam <lb n="20"/>
            opinionem sequi et quidem fictam atque simulatam, rapi uento falsae <lb/>
            laudationis, gaudere ad circumuentionem suam et illusionem pro  <lb/>
            beneficio accipere?</p></div>