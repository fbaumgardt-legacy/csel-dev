<div xmlns="http://www.tei-c.org/ns/1.0" type="textpart" subtype="section" n="2"><p>rudi adhuc populo et hominibus ad oboedientiam <lb/>
            insuetis per Moysen imperatur a domino, ut in signum <lb/>
            memoriae, qua praecepta domini recordentur, per extremitates<lb n="10"/>
            uestimentorum fimbrias habeant easque cocco hyacinthini coloris <lb/>
            insigniant, ut etiam casu huc illucue respicientibus oculis mandatorum <lb/>
            caelestium memoria nascatur. de quibus fimbriis pharisaei <lb/>
            denotantur a domino, quod eas peruerso usu non ad commonitionem <lb/>
            praeceptorum dei sed ad ostentationem sui habere coeperint, ut<lb n="15"/>
            scilicet quasi de maioris obseruationis diligentia sancti a populo <lb/>
            iudicarentur. 
</p>
          
</div>