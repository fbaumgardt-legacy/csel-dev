<div xmlns="http://www.tei-c.org/ns/1.0" type="textpart" subtype="section" n="8"><p>iubente enim deo, ut filii alerent parentes pauperes et redderent <lb/>
            beneficia senibus, quae paruuli acceperant, scribae et pharisaei <lb/>
            e contrario docebant filios, ut parentibus responderent: 'corban, <lb/>
            hoc est donum, quod altari pollicitus sum et in templi dona promisi, <lb/>
            si tu a me acceperis cibos, uertetur in tuum refrigerium'. atque ita<lb n="15"/>
            fiebat, ut egentibus patre et matre sacrificium offerrent filii, quod <lb/>
            sacerdotes scribaeque consumerent. si ergo apostolus pauperes uiduas <lb/>
            — eas tamen, quae adulescentulae sunt et nulla debilitate franguntur <lb/>
            – cogit suis manibus laborare, ne grauetur ecclesia et possit anus <lb/>
            uiduas sustentare, qua excusatione utitur, quae opibus mundi affluit,<lb n="20"/>
            quae potest etiam aliis ministrare et de iniquo mamona facere sibi  <lb/>
            amicos, qui possint eam in aeterna suscipere tabernacula?</p></div>