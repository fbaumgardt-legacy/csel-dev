<div xmlns="http://www.tei-c.org/ns/1.0" type="textpart" subtype="section" n="10"><p>uis adhuc et alium nosse erroris :  <lb/>
            tui principem? doctrina tua Origenis ramusculus est. in eo enim <lb/>
            psalmo, ubi scriptum est — ut de ceteris taceam —: insuper et <lb/>
            usque ad noctem erudierunt me renes mei, <lb/>
            adserit uirum sanctum, de quorum uidelicet et tu numero es, cum <lb n="15"/>
            ad uirtutum uenerit summitatem, ne in nocte quidem ea pati, quae <lb/>
            hominum sunt, nec cogitatione uitiorum aliqua titillari. nec erubescas <lb/>
            de societate talium rennuens eorum nomina., quorum blasphemiis <lb/>
            iungeris. Iouiniani secunda quaestio tui ingenii disciplina est. quicquid <lb/>
            illi responsum est, tibi responsum credito. nec fieri potest, ut <lb n="20"/>
            diuersus sit eorum exitus, quorum est una sententia. 
</p>
          
</div>