<div xmlns="http://www.tei-c.org/ns/1.0" type="textpart" subtype="section" n="1">
<p>Audio religiosam habere te matrem, multorum annorum <lb/>
            uiduam, quae aluit, quae erudiuit infantem et post studia Galliarum, <lb/>
            quae uel florentissima sunt, misit Romam non parcens sumptibus <lb n="5"/>
            et absentiam filii spe sustinens futurorum, ut ubertatem Gallici <lb/>
            nitoremque sermonis grauitas Romana condiret nec calcaribus in <lb/>
            te sed frenis uteretur, quod et in disertissimis uiris Graeciae legimus, <lb/>
            qui Asianum tumorem Attico siccabant sale et luxuriantes <lb/>
            flagellis uineas falcibus reprimebant, ut eloquentiae torcularia non <lb n="10"/>
            uerborum pampinis, sed sensuum quasi uuarum expressionibus <lb/>
            redundarent.</p></div>