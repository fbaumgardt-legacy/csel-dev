<div xmlns="http://www.tei-c.org/ns/1.0" type="textpart" subtype="section" n="2"><p>hoc dico, ut, etiam si clericatus te  <lb/>
            titillat desiderium, discas, quod possis docere, et rationabilem <lb/>
            hostiam offeras Christo, ne miles ante quam tiro, ne prius magister <lb n="10"/>
            sis quam discipulus. non est humilitatis meae neque mensurae <lb/>
            iudicare de ceteris et de ministris ecclesiarum sinistrum quippiam <lb/>
            dicere. habeant illi ordinem et gradum suum, quem si tenueris, quomodo <lb/>
            tibi in eo uiuendum sit, editus ad Nepotianum liber docere <lb/>
            te poterit. nunc monachi incunabula moresque discutimus et eius <lb n="15"/>
            monachi, qui liberalibus studiis eruditus in adulescentia iugum <lb/>
            Christi collo suo inposuit. 
</p>
          
</div>