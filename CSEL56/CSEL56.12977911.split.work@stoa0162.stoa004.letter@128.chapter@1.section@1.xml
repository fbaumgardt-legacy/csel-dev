<div xmlns="http://www.tei-c.org/ns/1.0" type="textpart" subtype="section" n="1">
<p>Declinaui parumper de uia occasione aliorum [disputatione] <lb/>
            et, dum infantem Pacatulam instituo, immo enutrio, multarum subito <lb/>
            male mihi pacatarum bella suscepi. reuertar ad propositum. sexus <lb/>
            femineus suo iungatur sexui; nesciat, immo timeat cum pueris <lb/>
            ludere. nullum <sic>inpud</sic> <sic>icum</sic> uerbum nouerit et, si forte in tumultu<lb n="5"/>
            familiae discurrentis aliquid turpe audierit, non intellegat. matris <lb/>
            nutum pro uerbis ac monitum pro imperio habeat. amet ut parentem, <lb/>
            subiciatur ut dominae, timeat ut magistram.</p></div>