<div xmlns="http://www.tei-c.org/ns/1.0" type="textpart" subtype="section" n="3"><p>gens Teutonum ex ultimis  <lb/>
            oceani atque Germaniae profecta litoribus omnes Gallias inundauit <lb/>
            saepiusque caesis Romanis exercitibus apud Aquas Sextias Mario <lb n="5"/>
            oppugnante superata est. quorum trecentae matronae, cum aliis <lb/>
            se uiris captiuitatis condicione tradendas esse didicissent, primo <lb/>
            consulem deprecatae sunt, ut templo Cereris ac Ueneris in seruitium <lb/>
            traderentur. quod cum non inpetrarent submouente eas lictore, <lb/>
            caesis paruulis liberis mane mortuae sunt repertae suffocatis laqueo <lb n="10"/>
            faucibus et mutuis conplexibus se tenentes. 
</p>
          
</div>