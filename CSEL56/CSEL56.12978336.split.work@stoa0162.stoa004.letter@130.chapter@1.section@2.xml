<div xmlns="http://www.tei-c.org/ns/1.0" type="textpart" subtype="section" n="2"><p>noui ego in utroque sexu per <lb/>
            nimiam abstinentiam cerebri sanitatem in quibusdam fuisse uexatam <lb/>
            praecipueque in his, qui in humectis et in frigidis habitauere <lb/>
            cellulis, ita ut nescirent, quid agerent quoue se uerterent, quid loqui, <lb/>
            quid facere deberent. certe, si rudes saecularium litterarum de tractatibus<lb n="10"/>
            hominum disertorum quippiam legerint, uerbositatem solam <lb/>
            discunt absque notitia scripturarum et iuxta uetus elogium, cum loqui <lb/>
            nesciant, tacere non possunt docentque scripturas, quas non <lb/>
            intellegunt, et, cum aliis persuaserint, eruditorum sibi adsumunt <lb/>
            supercilium prius inperitorum magistri quam doctorum discipuli. 
</p></div>