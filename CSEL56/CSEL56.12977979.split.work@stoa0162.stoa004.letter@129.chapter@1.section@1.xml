<div xmlns="http://www.tei-c.org/ns/1.0" type="textpart" subtype="section" n="1">
<p>Illud quoque sollicita mente tractemus et scripturarum <lb/>
            nos doceat auctoritas, sanctos huius terrae, quam Iudaei terram <lb/>
            repromissionis autumant, non habitatores esse, sed accolas atque <lb/>
            peregrinos. ex iusti uiri persona legimus: aduena sum ego <lb/>
            et peregrinus sicut omnes patres mei. qui cum <lb n="10"/>
            diu in terrae huius tenebris uersaretur, flebiliter ingemiscit et dicit: <lb/>
            heu me, quia peregrinatio mea prolongata <lb/>
            est, habitaui cum habitantibus Cedar, multum <lb/>
            accola fuit anima mea.</p></div>