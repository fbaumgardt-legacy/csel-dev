<div xmlns="http://www.tei-c.org/ns/1.0" type="textpart" subtype="section" n="1">
<p>Difficile est in maledica ciuitate et in urbe, in qua orbis <lb/>
            quondam populus fuit palmaque uitiorum, si honestis detraherent <lb/>
            et pura ac munda macularent, non aliquam sinistri rumoris fabulam <lb n="5"/>
            trahere. unde quasi rem difficillimam ac paene inpossibilem optat <lb/>
            propheta potius quam praesumit dicens: beati inmaculati <lb/>
            in uia, qui ambulant in lege domini, inmaculatos <lb/>
            in uia huius appellans saeculi, quos nulla obsceni rumoris aura macularit, <lb/>
            qui obprobrium non acceperint aduersus proximos suos.</p></div>