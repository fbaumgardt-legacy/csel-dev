<div xmlns="http://www.tei-c.org/ns/1.0" type="textpart" subtype="section" n="6"><p>  <lb/>
            nam et Alexandriae a Marco euangelista usque ad Heraclam et <lb/>
            Dionysium episcopos presbyteri semper unum de se electum et in <lb/>
            excelsiori gradu conlocatum episcopum nominabant, quomodo si<lb n="10"/>
            exercitus imperatorem faciat aut diaconi eligant de se, quem industrium <lb/>
            nouerint, et archidiaconum uocent. quid enim facit excepta <lb/>
            ordinatione episcopus, quod presbyter non facit ? nec altera  <lb/>
            Romanae urbis ecclesia, altera totius orbis aestimanda est.</p></div>