<div xmlns="http://www.tei-c.org/ns/1.0" type="textpart" subtype="section" n="3"><p>quod autem dixere <lb/>
            Septuaginta: quia superuenit mansuetudo et corripiemur,<lb/>
            hunc habet sensum: post septuaginta annos et octoginta, <lb/>
            cum uenerit domini mansuetudo et dies nobis mortis ingruerit, <lb/>
            non iudicabimur iuxta meritum sed iuxta clementiam et,<lb n="15"/>
            quae putatur correptio esse, eruditio est atque doctrina. satisque <lb/>
            miramur, quid uoluerint uerbum Hebraicum 'ais' Septuaginta, <lb/>
            Theodotio et sexta editio transferre 'mansuetudinem', cum Aquila, <lb/>
            Symmachus et quinta editio 'festinationem' et 'repente' '<sic>uelociterque</sic>' <lb/>
            transtulerint. <lb n="20"/>
            
</p>
          
</div>