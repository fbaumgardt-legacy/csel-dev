<div xmlns="http://www.tei-c.org/ns/1.0" type="textpart" subtype="section" n="1">
<p>Haec et alia, quae possum, sicut possum, dico aduersus <lb/>
            eos, qui hanc opinionem, qua creduntur animae sicut illa una <lb/>
            singulis fieri, labefactare conantur. sed cum ad poenas uentum <lb n="5"/>
            est <choice><sic>pamulorum</sic><corr>paruulorum</corr></choice>, magnis, mihi crede, coartor angustiis nec, quid <lb/>
            respondeam, prorsus inuenio; non solum eas poenas dico, quas habet <lb/>
            post hanc uitam illa damnatio, quo necesse est trahantur, si de <lb/>
            corpore exierint sine Christianae gratiae sacramento, sed eas ipsas, <lb/>
            quae in hac uita dolentibus nobis uersantur ante oculos, quas enumerare <lb n="10"/>
            si uelim, prius tempus quam exempla deficiunt.</p></div>