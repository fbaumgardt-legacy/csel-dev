<div xmlns="http://www.tei-c.org/ns/1.0" type="textpart" subtype="section" n="4"><p>cumque omnia uario sermone tractasset adserens diabolum <lb/>
            non incapacem esse uirtutis et tamen necdum uelle capere <lb/>
            uirtutem, ad extremum sermone latissimo disputauit angelum siue <lb/>
            animam aut certe daemonem, quos unius adserit esse naturae sed<lb n="20"/>
            diuersarum uoluntatum, pro magnitudine neglegentiae et stultitiae <lb/>
            iumentum posse fieri et pro dolore poenarum et ignis ardore <lb/>
            magis eligere, ut brutum animal sit et in aquis habitet <lb/>
            ac fluctibus, et corpus adsumere huius uel illius pecoris, ut nobis <lb/>
            non solum quadrupedum sed et piscium corpora sint timenda. 
</p></div>