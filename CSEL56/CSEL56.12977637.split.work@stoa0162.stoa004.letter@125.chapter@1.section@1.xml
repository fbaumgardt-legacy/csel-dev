<div xmlns="http://www.tei-c.org/ns/1.0" type="textpart" subtype="section" n="1">
<p>Dicam et aliud, quid in Aegypto uiderim. Graecus adulescens <lb/>
            erat in coenobio, qui nulla continentiae, nulla operis magnitudine <lb/>
            flammam poterat carnis extinguere. hunc periclitantem pater <lb/>
            monasterii hac arte seruauit. imperat cuidam uiro graui, ut iurgiis <lb/>
            atque conuiciis insectaretur hominem et post inrogatam iniuriam<lb n="5"/>
            primus ueniret ad querimonias. uocati testes pro eo loquebantur, <note type="chapter"> I </note> <lb/>
            qui contumeliam fecerat. flere ille contra mendacium; nullus <lb/>
            alius credere ueritati, solus pater defensionem suam callide opponere, <lb/>
            ne abundantiori tristitia absorberetur frater. quid multa? <lb/>
            ita annus ductus est, quo expleto interrogatus adulescens super<lb n="10"/>
            cogitationibus pristinis, an adhuc molestiae aliquid sustineret: <lb/>
            'papae', inquit, 'uiuere mihi non licet, et fornicari libet ?: hic <lb/>
            si solus fuisset, quo adiutore superasset? 
</p>
          
</div>