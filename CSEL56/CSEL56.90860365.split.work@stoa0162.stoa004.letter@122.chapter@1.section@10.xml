<div xmlns="http://www.tei-c.org/ns/1.0" type="textpart" subtype="section" n="10"><p>conuerte nos,  <lb/>
            deus salutaris noster, et auerte furorem tuum <lb/>
            a nobis et iterum: domine, in uoluntate tua praestitisti <lb/>
            decori meo fortitudinem, auertisti <lb n="15"/>
            faciem tuam et factus sum conturbatus. postquam <lb/>
            enim foeditatem delictorum meorum uirtutum decore mutaui, <lb/>
            infirmitatem meam tua gratia roborasti et te audiam pollicentem: <lb/>
            persequar inimicos meos et conprehendam <lb/>
            eos et non reuertar, donec deficiant, ut, <lb n="20"/>
            qui te ante fugiebam et inimicus eram, tua conprehendar manu. <lb/>
</p></div>