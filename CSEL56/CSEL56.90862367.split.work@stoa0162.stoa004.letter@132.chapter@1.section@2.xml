<div xmlns="http://www.tei-c.org/ns/1.0" type="textpart" subtype="section" n="2"><p>infelix est enim, qui non tantos et tam  <lb/>
            sanctos tuorum studiorum labores et digne honorat et de his domino <lb/>
            deo nostro, cuius munere talis es, gratias agit. unde cum <lb/>
            libentius debeam a quolibet discere, quod inutiliter ignoro, quam <lb/>
            promptius quoslibet docere, quod scio, quanto iustius hoc abs te <lb n="5"/>
            caritatis debitum flagito, cuius doctrina in nomine et adiutorio <lb/>
            domini tantum in Latina lingua ecclesiasticae litterae adiutae sunt, <lb/>
            quantum numquam antea potuerunt!</p></div>