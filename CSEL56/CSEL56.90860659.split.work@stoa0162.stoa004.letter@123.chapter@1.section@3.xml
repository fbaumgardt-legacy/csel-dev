<div xmlns="http://www.tei-c.org/ns/1.0" type="textpart" subtype="section" n="3"><p>auia tua, mater et amita nonne auctoritatis pristinae honorisque <lb/>
            maioris sunt, dum eas et tota prouincia et ecclesiarum principes <lb/>
            suscipiunt? ergo milites et peregrinantes sine uxoribus sua <lb/>
            hospitiola non regunt et nec inuitant ad conuiuia nec inuitantur? <lb n="20"/>
            quasi non possis probatae aetatis habere famulos uel libertos, in quorum <lb/>
            nutrita es manibus, qui praesint domui, qui ad publicum <lb/>
            respondeant, tributa persoluant, qui te suspiciant ut patronam,  <lb/>
            diligant ut alumnam, uenerentur ut sanctam.</p></div>