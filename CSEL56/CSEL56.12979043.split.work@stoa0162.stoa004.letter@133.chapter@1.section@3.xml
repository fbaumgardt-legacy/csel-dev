<div xmlns="http://www.tei-c.org/ns/1.0" type="textpart" subtype="section" n="3"><p>in mentem tibi ueniat tunicam saluatoris nec  <lb/>
            a militibus fuisse conscissam. fratrum inter se cernis iurgia et rides <lb n="15"/>
            atque laetaris, quod alii tuo nomine, alii Christi appellentur. imitare <lb/>
            Ionam et dicito: si propter me est ista tempestas, <lb/>
            tollite me et mittite me in mare. ille humilitate <lb/>
            proiectus est in profundum, ut in typum domini gloriosius surgeret; <lb/>
            tu superbia ad astra sustolleris, ut de te loquatur Iesus: uidebam <lb n="20"/>
            satanan quasi fulgur de caelo cadentem. 
</p>
          
</div>