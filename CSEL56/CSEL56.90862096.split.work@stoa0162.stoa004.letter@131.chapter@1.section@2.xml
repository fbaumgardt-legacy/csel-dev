<div xmlns="http://www.tei-c.org/ns/1.0" type="textpart" subtype="section" n="2"><p>per hanc enim  <lb/>
            apostolicam diuinam claramque sententiam satis euidenter elucet <lb/>
            neminem ire in mortem nisi per Adam, neminem in uitam aeternam <lb/>
            nisi per Christum. hoc est quippe 'omnes' et 'omnes', quia, sicut <lb/>
            omnes homines per primam, hoc est per carnalem, generationem <lb n="20"/>
            pertinent ad Adam, sic omnes homines ad secundam, id est spiritalem, <lb/>
            generationem ueniunt, quicumque ad Christum perueniunt. <lb/>
</p></div>