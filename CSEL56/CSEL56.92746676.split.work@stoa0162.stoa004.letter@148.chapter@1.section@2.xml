<div xmlns="http://www.tei-c.org/ns/1.0" type="textpart" subtype="section" n="2"><p>latus quidem et immensus diuinae legis  <lb/>
            campus extenditur, qui diuersis testimoniis ueritatis uelut caelestibus <lb n="5"/>
            quibusdam floribus uernans mira oblectatione legentis animum <lb/>
            pascit ac refouet, quae cognoscere omnia secumque reuoluere <lb/>
            semper ingens ad conseruandam iustitiam beneficium est, sed quasi <lb/>
            ad compendiosum locum quoddam commonitorium illa tibi euangelii <lb/>
            eligenda sententia est et superscribenda cordi tuo, quae ad <lb n="10"/>
            totius iustitiae breuiarium dominico ore profertur: omnia, <lb/>
            quaecumque uultis ut faciant uobis homines, <lb/>
            haec et uos facite illis.</p></div>