<div xmlns="http://www.tei-c.org/ns/1.0" type="textpart" subtype="section" n="1">
<p>Quando autem nos aliquae causae in aliqua quaestione<lb n="20"/>
            non inmerito dubitare compellunt, non etiam hinc dubitare debemus, <lb/>
            utrum dubitare debeamus. de dubiis quippe rebus sine dubitatione <lb/>
            dubitandum est. uides, quem ad modum apostolus de se ipso <lb/>
            dubitare non dubitet, utrum in corpore an extra <lb/>
            corpus raptus sit in tertium caelum; siue hoc siue illud, nescio, <lb n="25"/>
            inquit, deus scit.</p></div>