<div xmlns="http://www.tei-c.org/ns/1.0" type="textpart" subtype="section" n="1">
<p>Quod igitur barbarae castitati non potuit inferre captiuitas, <lb/>
            hoc matrona nobilis faciet et experietur alterum uirum, quae <lb/>
            priorem aut bonum perdidit aut malum experta est, ut rursum <lb/>
            contra iudicium dei facere nitatur ? quid ? si statim secundum perdiderit, <lb n="15"/>
            sortietur et tertium? et si ille dormierit, in quartum quintumque <lb/>
            procedet, ut quo a meretricibus differat ? omni ratione uiduae <lb/>
            prouidendum est, ne castitatis primos excedat limites. quos <lb/>
            si excesserit et uerecundiam ruperit matronalem, in omnem debacchabitur <lb/>
            luxuriam, ita ut prophetam mereatur audire dicentem: <lb n="20"/>
            facies meretricis facta est tibi; <sic>inpudorata</sic><lb/>
            es tu. quid igitur ? damnamus secunda matrimonia ? 
</p></div>