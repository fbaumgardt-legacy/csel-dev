<div xmlns="http://www.tei-c.org/ns/1.0" type="textpart" subtype="section" n="1">
<p>Nulla ars absque magistro discitur. etiam muta animalia et <lb n="10"/>
            ferarum greges ductores sequuntur suos. in apibus principes sunt; <lb/>
            grues unam sequuntur ordine litterato. imperator unus, iudex <lb/>
            unus prouinciae. Roma, ut condita est, duos fratres simul habere <lb/>
            reges non potuit et parricidio dedicatur. in Rebeccae utero Esau <lb/>
            et Iacob bella gesserunt. singuli ecclesiarum episcopi, singuli archipresbyteri, <lb n="15"/>
            singuli archidiaconi et omnis ordo ecclesiasticus suis <lb/>
            rectoribus nititur. in naui unus gubernator, in domo unus dominus; <lb/>
            in quamuis grandi exercitu unius signum expectatur.</p></div>