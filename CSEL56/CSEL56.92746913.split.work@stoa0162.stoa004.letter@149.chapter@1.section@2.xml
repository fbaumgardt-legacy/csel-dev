<div xmlns="http://www.tei-c.org/ns/1.0" type="textpart" subtype="section" n="2"><p>
</p>
          <p>De sacrificiis pauca dicere decreueram, quae, cum hostiae <lb/>
            ueri pontificis in se figuram continent, a nobis etiam domino spiritaliter <lb/>
            offerri debent. per uitulum enim labor noster, per ouem innocentia, <lb/>
            per hircum mortificatio fornicariae uoluptatis, per capram,<lb n="15"/>
            quae in sublimi pastu pascitur, uita theorica, per arietem uis praedicationis, <lb/>
            quae agnos bono pastori generat, per turturem castitas <lb/>
            solitariae mentis nemini praeter Christum iunctae, per columbam <lb/>
            perspicacia intuitus sacramentorum, per panem soliditas praeceptorum, <lb/>
            per similam sinceritas uitae, per uinum et sal ueritas praedicationis,  <lb n="20"/>
            per oleum fomenta karitatis intelliguntur.</p></div>