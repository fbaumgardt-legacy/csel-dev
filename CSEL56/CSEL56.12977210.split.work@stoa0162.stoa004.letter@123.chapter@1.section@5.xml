<div xmlns="http://www.tei-c.org/ns/1.0" type="textpart" subtype="section" n="5"><p>nos uero ardemus auaritia et contra pecunias disputantes  <lb/>
            auro sinum expandimus nihilque nobis satis est et illud, <lb/>
            quod de Megarensibus dicitur, iure miseris coaptari potest: aedificant <lb/>
            quasi semper uicturi, uiuunt quasi altera die morituri. et <lb/>
            haec facimus, quia domini uerbis non credimus, quia aetas optata <lb n="10"/>
            cunctis non uiciniam mortis, quae debetur mortalibus lege naturae, <lb/>
            sed cassa spe annorum nobis spatia pollicetur. nemo enim tam <lb/>
            fractis uiribus et sic decrepitae senectutis est, ut non se putet. <lb/>
            unum adhuc annum esse uicturum. unde subrepit obliuio conditionis <lb/>
            suae, ut terrenum animal et iam iamque soluendum erigatur in <lb n="15"/>
            superbiam et animo caelum teneat. 
</p>
          
</div>