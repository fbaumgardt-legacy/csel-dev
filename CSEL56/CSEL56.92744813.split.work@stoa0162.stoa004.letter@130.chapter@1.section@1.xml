<div xmlns="http://www.tei-c.org/ns/1.0" type="textpart" subtype="section" n="1">
<p>Rhetorum disciplina est abauis et atauis et omni retro nobilitate <lb/>
            ornare, quem laudes, ut ramorum sterilitatem radix fecunda <lb n="15"/>
            conpenset et, quod in fructu non teneas, mireris in trunco. scilicet <lb/>
            nunc mihi Proborum et Olybriorum clara repetenda sunt nomina <lb/>
            et inlustre Anicii sanguinis genus, in quo aut nullus aut rarus est, <lb/>
            qui non meruerit consulatum, aut proferendus Olybrius, uirginis <lb/>
            nostrae pater, quem inmatura morte subtractum Roma congemuit. <lb n="20"/>
</p></div>