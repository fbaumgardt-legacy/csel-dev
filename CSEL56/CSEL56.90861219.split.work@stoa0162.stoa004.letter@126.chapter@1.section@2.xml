<div xmlns="http://www.tei-c.org/ns/1.0" type="textpart" subtype="section" n="2"><p>hoc autem anno, cum tres explicassem libros, subitus lmpetus <lb/>
            barbarorum, de quibus tuus dicit Uergilius: lateque uagantes <lb/>
            Barcaei et sancta scriptura de Ismahel: contra<lb n="10"/>
            faciem omnium fratrum suorum habitabit, <lb/>
            sic Aegypti limitem, Palaestinae, Phoenices, Syriae percucurrit ad <lb/>
            instar torrentis cuncta secum trahens, ut uix manus eorum misericordia <lb/>
            Christi potuerimus euadere. quodsi iuxta inclitum oratorem <lb/>
            silent inter arma leges, quanto magis studia scripturarum,<lb n="15"/>
            quae et librorum multitudine et silentio ac librariorum <lb/>
            sedulitate, quodque uel proprium est, securitate et otio dictantium 
            indigent!</p></div>