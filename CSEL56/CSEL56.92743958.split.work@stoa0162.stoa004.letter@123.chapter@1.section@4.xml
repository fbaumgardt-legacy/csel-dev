<div xmlns="http://www.tei-c.org/ns/1.0" type="textpart" subtype="section" n="4"><p> <lb/>
            nunc, ut omnia prospero fine eueniant, praeter nostra, quae amisimus, <lb/>
            non habemus, quod uictis hostibus auferamus. potentiam Romanae <lb/>
            urbis ardens poeta describens ait: quid satis est, si Roma <lb/>
            parum est? quod nos alio mutemus elogio: quid saluum est,<lb n="5"/>
            si Roma perit? <lb/>
            non, mihi si linguae centum sint oraque <lb/>
            centum, <lb/>
            ferrea uox, omnes captorum dicere poenas, <lb/>
            omnia caesorum percurrere nomina possim. <lb n="10"/>
            et haec ipsa, quae dixi, periculosa sunt tam loquenti quam audientibus, <lb/>
            ut ne gemitus quidem liber sit nolentibus, immo nec audentibus <lb/>
            nobis flere, quae patimur. 
</p>
          
</div>