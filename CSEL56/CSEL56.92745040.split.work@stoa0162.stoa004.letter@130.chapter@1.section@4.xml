<div xmlns="http://www.tei-c.org/ns/1.0" type="textpart" subtype="section" n="4"><p>nec <lb/>
            idcirco tibi ab opere cessandum est, quia deo propitio nulla re indiges, <lb/>
            sed ideo cum omnibus laborandum est, ut per occasionem <lb/>
            operis nihil aliud cogites, nisi quod ad domini pertinet seruitutem. <lb n="5"/>
            simpliciter loquar: quamuis omnem censum tuum in pauperes <lb/>
            distribuas, nihil apud Christum erit pretiosius, nisi quod manibus <lb/>
            tuis ipsa confeceris uel in usus proprios uel in exemplum uirginum <lb/>
            ceterarum uel, quod auiae matrique offeras maiora ab eis <lb/>
            in refectionem pauperum pretia receptura. <lb n="10"/>
            
</p>
          
</div>