<div xmlns="http://www.tei-c.org/ns/1.0" type="textpart" subtype="section" n="1">
<p>Orbata patris morte uiro quoque post nuptias septimo <lb/>
            <sic>ifiense</sic> priuata est. cumque eam Cerealis, cuius clarum inter consules<lb n="5"/>
            nomen est, propter aetatem et antiquitatem familiae et insignem <lb/>
            — quod maxime uiris placere consueuit—decorem corporis ac morum <lb/>
            temperantiam ambitiosius peteret suasque longaeuus polliceretur <lb/>
            diuitias et non quasi in uxorem sed quasi in filiam uellet donationem <lb/>
            transfundere Albinaque mater tam clarum praesidium uiduitati domus<lb n="10"/>
            ultro appeteret, illa respondit: 'si uellem nubere et non aeternae <lb/>
            me cuperem pudicitiae dedicare, utique maritum quaererem,  <lb/>
            non hereditatem'.</p></div>