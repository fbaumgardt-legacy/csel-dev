<div xmlns="http://www.tei-c.org/ns/1.0" type="textpart" subtype="section" n="4"><p>proice sarcinam saeculi, ne quaeras  <lb/>
            diuitias, quae camelorum prauitatibus conparantur. nudus et leuis <lb n="5"/>
            ad caelum uola, ne alas uirtutum tuarum auri deprimant pondera. <lb/>
            hoc autem dico, non quo te auarum didicerim, sed subintellegam idcirco <lb/>
            adhuc militiae operam dare, ut impleas sacculum, quem euacuari <lb/>
            dominus praecepit. si igitur, qui habent possessiones et <lb n="10"/>
            diuitias, iubentur omnia uendere et dare pauperibus et sic sequi saluatorem, <lb/>
            dignatio tua aut diues est et debet facere, quod praeceptum <lb/>
            est, aut adhuc tenuis et non debet quaerere, quod erogatura <lb/>
            est.</p></div>