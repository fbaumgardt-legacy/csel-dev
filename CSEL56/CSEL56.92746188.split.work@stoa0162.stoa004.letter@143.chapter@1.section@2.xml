<div xmlns="http://www.tei-c.org/ns/1.0" type="textpart" subtype="section" n="2"><p>tamen multum egimus, ut, dum epistulae meae  <lb/>
            respondere conatur, apertius se proderet et blasphemias omnibus <lb/>
            patefaceret. quicquid enim in miserabili illa synodo Diospolitana <lb n="15"/>
            dixisse se denegat, in hoc opere profitetur; nec grande est ineptissimis <lb/>
            naeniis respondere. si autem dominus uitam tribuerit et notariorum <lb/>
            habuerimus copiam, paucis lucubratiunculis respondebimus, <lb/>
            non ut conuincamus heresim emortuam, sed ut inperitiam atque <lb/>
            blasphemiam nostris sermonibus confutemus. meliusque hoc <lb n="20"/>
            faceret sanctitas tua, ne compellamur contra hereticum nostra <lb/>
            laudare.</p></div>