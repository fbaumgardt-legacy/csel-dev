<div xmlns="http://www.tei-c.org/ns/1.0" type="textpart" subtype="section" n="1">
<p>Ne ad scribendum cito prosilias et leui ducaris insania. <lb/>
            multo tempore disce, quod doceas. ne credas laudatoribus tuis, <lb/>
            immo inrisoribus aurem ne libenter adcommodes, qui cum te adulationibus <lb/>
            fouerint et quodam modo inpotem mentis effecerint, si <lb n="10"/>
            subito respexeris, aut ciconiarum deprehendas post te colla curuari <lb/>
            aut manu auriculas agitari asini aut aestuantem canis protendi <lb/>
            linguam. nulli detrahas nec in eo te sanctum putes, si ceteros laceres. <lb/>
            accusamus saepe, quod facimus, et contra nosmet ipsos diserti <lb/>
            in nostra uitia inuehimur muti de eloquentibus iudicantes.</p></div>