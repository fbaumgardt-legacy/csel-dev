<div xmlns="http://www.tei-c.org/ns/1.0" type="textpart" subtype="section" n="1">
<p>Uirum honorabilem, fratrem meum, filium dignationis tuae, <lb n="5"/>
            Orosium presbyterum et sui merito et te iubente suscepi. sed incidit <lb/>
            tempus difficillimum, quando mihi tacere melius fuit quam <lb/>
            loqui, ita ut nostra studia cessarent et iuxta Appium canina exerceretur <lb/>
            facundia. itaque duobus libellis tuis, quos meo nomini <lb/>
            dedicasti, eruditissimis et omni eloquentiae splendore fulgentibus <lb n="10"/>
            ad tempus respondere non potui, non quo quicquam in illis reprehendendum <lb/>
            putem, sed quia iuxta beatum apostolum unusquisque <lb/>
            <choice><sic>m</sic><corr>in</corr></choice> suo sensu abundet, alius quidem sic, <lb/>
            alius autem sic.</p></div>