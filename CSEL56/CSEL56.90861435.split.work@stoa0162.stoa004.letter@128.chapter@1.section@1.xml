<div xmlns="http://www.tei-c.org/ns/1.0" type="textpart" subtype="section" n="1">
<p>Pro nefas, orbis terrarum ruit et in nobis peccata non corruunt. <lb/>
            urbs inclita et Romani imperii caput uno hausta est incendio. <lb n="10"/>
            nulla regio, quae non exules eius habeat. in cineres ac <lb/>
            fauillas sacrae quondam ecclesiae conciderunt et tamen studemus <lb/>
            auaritiae. uiuimus quasi altera die morituri et aedificamus quasi <lb/>
            semper in hoc uicturi saeculo. auro parietes, auro laquearia, auro <lb/>
            fulgent capita columnarum et nudus atque esuriens ante fores <lb n="15"/>
            nostras in paupere Christus moritur.</p></div>