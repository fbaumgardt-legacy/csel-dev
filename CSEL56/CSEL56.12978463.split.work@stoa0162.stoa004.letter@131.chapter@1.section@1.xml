<div xmlns="http://www.tei-c.org/ns/1.0" type="textpart" subtype="section" n="1">
<p>Ea uero, quae dicuntur alia contra hanc opinionem, facile <lb/>
            puto me posse refellere, sicuti est illud, quo eam sibi quidam uidentur <lb/>
            urgere, quomodo consummauerit deus omnia opera sua sexto die <lb n="15"/>
            et septimo requieuerit, si nouas adhuc animas creat. quibus si <lb/>
            dixerimus, quod ex euangelio in supra dicta epistula posuisti: <lb/>
            pater meus usque nunc operatur, respondent: 'operatur' <lb/>
            dictum est institutas administrando, non nouas instituendo <lb/>
            naturas, ne scripturae Geneseos contradicatur, ubi apertissime legitur <lb n="20"/>
            consummasse deum omnia opera sua.</p></div>