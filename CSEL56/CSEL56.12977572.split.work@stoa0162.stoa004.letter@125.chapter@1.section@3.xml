<div xmlns="http://www.tei-c.org/ns/1.0" type="textpart" subtype="section" n="3"><p>filii prophetarum — quos  <lb/>
            monachos in ueteri legimus testamento — aedificabant sibi casulas <lb n="10"/>
            propter fluenta Iordanis et turbis urbium derelictis polenta et herbis <lb/>
            agrestibus uictitabant. quamdiu in patria tua es, habeto cellulam <lb/>
            pro paradiso, uaria scripturarum poma decerpe, his utere deliciis, <lb/>
            harum fruere conplexu. si scandalizat te oculus, pes, manus tua, <lb/>
            proice ea. nulli parcas, ut soli parcas animae.</p></div>