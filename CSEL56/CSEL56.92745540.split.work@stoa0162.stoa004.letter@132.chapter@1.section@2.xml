<div xmlns="http://www.tei-c.org/ns/1.0" type="textpart" subtype="section" n="2"><p>            non itaque sicut de aquis in aerem surgens, ubi earum summum  <lb/>
            transierit, repente, quantum sufficit, inspiratur, sed sicut de tenebris <lb/>
            in lucem procedens paulatim progrediendo inluminatur. quod donec <lb/>
            plenissime fiat, iam eum tamen dicimus tamquam de abditissima <lb/>
            spelunca egredientem uicinia lucis afflatum tanto magis, quanto <lb n="15"/>
            magis propinquat egressui, ut illud, quod in eo lucet, sit utique ex <lb/>
            lumine, quo progreditur, illud autem, quod adhuc obscurum est, sit <lb/>
            ex tenebris, unde egreditur. itaque et non iustificabitur <note type="chapter"> s </note> <lb/>
            in conspectu dei omnis uiuens et tamen iustus <lb/>
            ex fide uiuit. et induti sunt sancti iustitia alius magis, alius <lb n="20"/>
            minus et nemo hic uiuit sine peccato et hoc alius magis, alius minus; <lb/>
            optimus autem est, qui minimum. 
</p>
          
</div>