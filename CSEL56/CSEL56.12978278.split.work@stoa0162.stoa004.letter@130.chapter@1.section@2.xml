<div xmlns="http://www.tei-c.org/ns/1.0" type="textpart" subtype="section" n="2"><p>apostolici fastigii est perfectaeque uirtutis  <lb/>
            uendere omnia et pauperibus distribuere et sic leuem atque <lb/>
            expeditum cum Christo ad caelestia subuolare. nobis, immo <lb n="20"/>
            tibi diligens credita est dispensatio, quamquam in hoc omni <lb/>
            aetati omnique personae libertas arbitrii derelicta sit. si uis, <lb/>
            inquit, esse perfectus: 'non cogo, non impero, sed propono <lb/>
            palmam, ostendo praemia; tuum est eligere, si uolueris in <lb/>
            agone atque certamine coronari'.</p></div>