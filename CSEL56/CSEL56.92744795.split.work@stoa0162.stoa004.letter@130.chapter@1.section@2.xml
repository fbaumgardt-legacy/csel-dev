<div xmlns="http://www.tei-c.org/ns/1.0" type="textpart" subtype="section" n="2"><p>quid igitur faciam ? quod inplere non possum, negare non <lb/>
            audeo: tanta est auiae eius et matris, insignium feminarum, in<lb n="5"/>
            iubendo auctoritas, in petendo fides, in extorquendo perseuerantia. <lb/>
            neque enim ut nouum quiddam et praecipuum a me flagitant, cuius <lb/>
            ingenium.in huiusce modi materiis saepe detritum est, sed ne uocis <lb/>
            meae pro uirili parte desit testimonium in eius uirtutibus explicandis, <lb/>
            cuius — ut incliti oratoris utar sententia — spes magis <lb n="10"/>
            laudanda quam res est, quamquam puellares annos fidei <lb/>
            <choice><sic>ardoie</sic><corr>ardore</corr></choice> superarit et inde coeperit, unde alias desisse perfectae consummataeque <lb/>
            uirtutis est. 
</p>
          
</div>