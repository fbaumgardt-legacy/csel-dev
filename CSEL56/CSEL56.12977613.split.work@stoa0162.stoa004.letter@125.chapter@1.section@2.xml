<div xmlns="http://www.tei-c.org/ns/1.0" type="textpart" subtype="section" n="2"><p>corpus pariter animusque tendatur ad dominum. <lb/>
            iram uince patientia; ama scientiam scripturarum et carnis uitia <lb/>
            non amabis. nec uacet mens tua uariis perturbationibus, quae, si <lb/>
            pectori insederint, dominabuntur tui et te deducent ad delictum maximum.<lb n="5"/>
            fac et aliquid operis, ut semper te diabolus inueniat occupatum. <lb/>
            si apostoli habentes potestatem de euangelio uiuere laborabant <lb/>
            manibus suis, ne quem grauarent, et aliis tribuebant refrigeria, <lb/>
            quorum pro spiritalibus debebant metere carnalia, cur tu in usus  <lb/>
            tuos cessura non praepares ?</p></div>