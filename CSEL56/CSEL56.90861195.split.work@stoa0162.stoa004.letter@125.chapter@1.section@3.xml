<div xmlns="http://www.tei-c.org/ns/1.0" type="textpart" subtype="section" n="3"><p>utinam, quod renuntiamus saeculo, uoluntas  <lb n="10"/>
            sit, non necessitas, et paupertas habeat expetita gloriam, non <lb/>
            inlata cruciatum. ceterum iuxta miserias huius temporis et ubique <lb/>
            gladios saeuientes satis diues est, qui pane non indiget, nimium <lb/>
            potens, qui seruire non cogitur. sanctus Exuperius, Tolosae episcopus, <lb/>
            uiduae Saraptensis imitator, esuriens pascit alios et ore <lb n="15"/>
            pallente ieiuniis fame torquetur aliena omnemque substantiam <lb/>
            Christi uisceribus erogauit.</p></div>