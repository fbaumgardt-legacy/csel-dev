<div xmlns="http://www.tei-c.org/ns/1.0" type="textpart" subtype="section" n="2"><p>iam dudum, ut intellegis, scopuloso difficilique m loco uersatur <lb/>
            oratio nec audet in alterutram declinare partem, dum aequaliter <lb/>
            utrumque formidat, sed ex nostra difficultate tuum agnosce discrimen; <lb/>
            malumus enim contristare te forsitan uera dicendo quam <lb/>
            ficta adulatione decipere. duplex, ut uides, malum, aequale et <lb n="10"/>
            anceps periculum est: ex utroque artaris, ex utroque constringeris. <lb/>
            contemnere omnino uirum atque despicere aperte contra apostoli <lb/>
            sententiam est; prodere uero tanti temporis castitatem et deo non  <lb/>
            reddere, quod promiseras, timendum atque metuendum est.</p></div>