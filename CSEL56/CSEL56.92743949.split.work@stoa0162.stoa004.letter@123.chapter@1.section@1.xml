<div xmlns="http://www.tei-c.org/ns/1.0" type="textpart" subtype="section" n="1">
<p>Cetera taceo, ne uidear de dei desperare clementia. olim <lb/>
            a mari Pontico usque ad Alpes Iulias non erant nostra, quae nostra <lb/>
            sunt, et per annos triginta fracto Danubii limite in mediis Romani <lb/>
            imperii regionibus pugnabatur. aruerant uetustate lacrimae; <lb/>
            praeter paucos senes omnes in captiuitate et obsidione generati non <lb n="5"/>
            desiderabant, quam non nouerant, libertatem. quis hoc crederet, <lb/>
            quae digno sermone historiae conprehenderent Romam in gremio <lb/>
            suo non pro gloria sed pro salute pugnare, immo ne pugnare quidem <lb/>
            sed auro et cuncta superlectili uitam redimere?</p></div>