<div xmlns="http://www.tei-c.org/ns/1.0" type="textpart" subtype="section" n="1">
<p>Nulla eo tempore nobilium feminarum nouerat Romae propositum <lb n="5"/>
            monachorum nec audebat propter rei nouitatem ignominiosum, <lb/>
            ut tunc putabatur, et uile in populis nomen adsumere. haec <lb/>
            ab Alexandrinis sacerdotibus papaque Athanasio et postea Petro, <lb/>
            qui persecutionem Arrianae hereseos declinantes quasi ad tutissimum <lb/>
            communionis suae portum Romam confugerant, uitam beati <lb n="10"/>
            Antonii adhuc tunc uiuentis monasteriaque in Thebaide Pachumii <lb/>
            et uirginum ac uiduarum didicit disciplinam nec erubuit profiteri, <lb/>
            quod Christo placere cognouerat.</p></div>