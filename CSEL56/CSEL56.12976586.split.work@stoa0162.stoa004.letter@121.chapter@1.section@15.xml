<div xmlns="http://www.tei-c.org/ns/1.0" type="textpart" subtype="section" n="15"><p> <lb/>
            atque ita factum est, ut, quod mihi pro bono datum est, meo uitio<lb n="5"/>
            mutetur in malum et — ut hyperbolice dicam nouoque uerbo utar <lb/>
            ad explicandum sensum meum — peccatum, quod, priusquam haberem <lb/>
            intellegentiam, absque peccato erat, praeuaricatione mandati <lb/>
            incipiat mihi esse peccatius. prius quaerimus, quae sit ista concupiscentia, <lb/>
            de qua lex dicit : non concupisces. alii putant illud esse<lb n="10"/>
            mandatum, quod in decalogo scriptum est: non <sic>concupi</sic> <lb/>
            <sic>sces</sic> rem proximi tui. nos autem per concupiscentiam omnes <lb/>
            perturbationes animae significatas putamus, quibus maeremus  <lb/>
            et dolemus, timemus et concupiscimus.</p></div>