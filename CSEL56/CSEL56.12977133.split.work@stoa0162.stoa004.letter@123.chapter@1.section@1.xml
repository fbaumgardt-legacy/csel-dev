<div xmlns="http://www.tei-c.org/ns/1.0" type="textpart" subtype="section" n="1">
<p>Itaque obsecro te, religiosa in Christo filia, ut testimonia ista <lb/>
            non noueris, quibus incontinentibus et miseris subuenitur, sed illa <lb/>
            potius lectites, quibus pudicitia coronatur. sufficit tibi, quod perdidisti <lb/>
            primum uirginitatis gradum et per tertium uenisti ad secundum, <lb/>
            id est per officium coniugale ad uiduitatis continentiam. <lb n="15"/>
            extrema, immo abiecta ne cogites nec aliena et longe posita exempla <lb/>
            perquiras. habes auiam, matrem, amitam, quarum tibi abundans <lb/>
            imitatio atque doctrina et praecepta uiuendi norma uirtutum est. <lb/>
</p></div>