<div xmlns="http://www.tei-c.org/ns/1.0" type="textpart" subtype="section" n="1">
<p>Sed alia quaestio est, ubi quaeritur, utrum omnium animarum <lb/>
            et corporum auctor effectorque deus sit, quod ueritas habet, <lb/>
            an aliquid naturarum exoriatur, quod ipse non faciat, quae opinio <lb/>
            prorsus erroris est, alia uero, ubi quaeritur, utrum deus animas <lb n="30"/>
            humanas ex propagine an sine propagine faciat, quas tamen ab <lb/>
            illo fieri dubitare fas non est. in qua quaestione sobrium te esse <lb/>
            ac uigilantem uolo nec sic animarum propaginem destruas, ut <lb/>
            in heresim Pelagianam incautus incurras.</p></div>