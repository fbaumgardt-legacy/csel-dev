<div xmlns="http://www.tei-c.org/ns/1.0" type="textpart" subtype="section" n="1">
<p>Sit igitur animus intentus ac uigilans et aduersus peccata <lb n="5"/>
            semper armatus, sermo in omnibus moderatus ac parcus et qui <lb/>
            necessitatem magis loquendi indicet quam uoluntatem. ornet prudentiam <lb/>
            uerecundia, quodque praecipuum in feminis semper fuit, <lb/>
            cunctas in te uirtutes pudor superet. diu ante considera, quid loquendum <lb/>
            sit, et adhuc tacens prouide, ne quid dixisse paeniteat. <lb n="10"/>
            uerba tua ponderet cogitatio et linguae officium animi libra dispenset. 
</p></div>