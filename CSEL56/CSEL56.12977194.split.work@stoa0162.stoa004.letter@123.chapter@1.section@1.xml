<div xmlns="http://www.tei-c.org/ns/1.0" type="textpart" subtype="section" n="1">
<p>Caue, ne iungaris adulescentibus, ne his adhaereas, propter <lb/>
            quas apostolus concedit secunda matrimonia, et sustineas in media <lb/>
            tranquillitate naufragium. si Timotheo dicitur: adulescentiores <lb/>
            uiduas deuita et iterum: anus ut matres, <lb/>
            adulescentulas ut sorores cum omni castitate,<lb n="10"/>
            quare tu me non audias commonentem ? fuge personas, in <lb/>
            quibus potest malae conuersationis esse suspicio, nec paratum <lb/>
            habeas illud e triuio: 'sufficit mihi conscientia mea; non curo, quid <lb/>
            loquantur homines'.</p></div>