<div xmlns="http://www.tei-c.org/ns/1.0" type="textpart" subtype="section" n="2"><p>denique et <lb/>
            Zacharias silentio condemnatur et Iob suo sermone reprehenditur <lb/>
            et Iosaphat et Iosias, qui iusti absque dubio scripti sunt, iecisse <lb/>
            narrantur, quae domino displicerent. quorum alter inpio auxilium <lb/>
            tulit et correptus est a propheta, alter contra praeceptum domini ex<lb n="5"/>
            ore Hieremiae occurrit Nechao, regi Aegyptio, et interfectus est, et <lb/>
            tamen uterque iustus appellatur. de ceteris non est huius temporis <lb/>
            scribere; neque enim a me librum [sed epistulam] flagitasti, qui <lb/>
            dictandus ex otio est, et omnes oppositiones eorum Christi auxilio <lb/>
            destruendae. quod nobis sanctarum scripturarum testimoniis adserendum <lb n="10"/>
            est, in quibus cotidie credentibus loquitur deus.</p></div>