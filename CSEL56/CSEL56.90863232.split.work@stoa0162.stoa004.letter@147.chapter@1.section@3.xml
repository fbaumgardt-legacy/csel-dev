<div xmlns="http://www.tei-c.org/ns/1.0" type="textpart" subtype="section" n="3"><p>            
quantum crimen est, ubi stuprum et adulterium parum est ? infelicissime <lb/>
            mortalium, tu speluncam illam, in qua dei filius natus est et ueritas <lb/>
            de terra orta est et terra dedit fructum suum, de <lb/>
            stupro condicturus ingrederis? non times, ne de praesepe infans <lb/>
            uagiat, ne puerpera uirgo te uideat, ne mater domini contempletur ? <lb/>
            angeli clamant, pastores currunt, stella desuper rutilat, magi adorant, <lb n="5"/>
            Herodes terretur, Hierosolyma conturbantur et tu cubiculum  <lb/>
            uirginis uirginem decepturus inrepis ?</p></div>