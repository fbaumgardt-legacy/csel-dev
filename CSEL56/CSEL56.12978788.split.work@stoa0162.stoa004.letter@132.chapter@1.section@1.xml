<div xmlns="http://www.tei-c.org/ns/1.0" type="textpart" subtype="section" n="1">
<p>Cur ergo non dicantur paria peccata? an forte quia magis <lb/>
            facit contra caritatem, qui grauius peccat, minus, qui leuius, et hoc <lb/>
            ipso admittit magis et minus, quo fit quidem omnium reus, sed <lb/>
            grauius peccans uel in pluribus peccans magis reus, leuius autem <lb/>
            uel in paucioribus peccans minus reus, tanto maiore scilicet reatu,<lb n="5"/>
            quanto amplius, tanto minore, quanto minus peccauerit, tamen, <lb/>
            etiam si in uno offenderit, reus omnium, quia contra eam facit, in  <lb/>
            qua pendent omnia ?</p></div>