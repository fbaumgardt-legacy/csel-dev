<div xmlns="http://www.tei-c.org/ns/1.0" type="textpart" subtype="section" n="1">
<p><hi rend="italic"><foreign xml:lang="grc">Μετεμψύχωσιν</foreign></hi> quoque et abolitionem corporum hic<lb n="5"/>
            rursum sentire conuincitur: si quis autem potuerit <lb/>
            ostendere incorporalem rationabilemque naturam, <lb/>
            cum expoliauerit se corpore, uiuere <lb/>
            per semet ipsam et in peiori condicione esse, <lb/>
            quando corporibus uestiebatur, in meliori,<lb n="10"/>
            quando illa deponit, nulli dubium est corpora <lb/>
            non principaliter subsistere, sed per interualla <lb/>
            ob uarios motus rationabilium creaturarum <lb/>
            nunc fieri, ut, qui his indigent, uestiantur, <lb/>
            et rursum, cum illa deprauatione lapsuum<lb n="15"/>
            se ad meliora correxerint, dissolui in  <lb/>
            nihil et hac semper successione uariari.</p></div>