<div xmlns="http://www.tei-c.org/ns/1.0" type="textpart" subtype="section" n="2"><p>quid in illa uirtutum,  <lb/>
            quid ingenii, quid sanctitatis, quid puritatis inuenerim, <lb/>
            uereor dicere, ne fidem credulitatis excedam et tibi maiorem dolorem <lb/>
            incutiam recordanti, quanto bono carueris. hoc solum dicam, quod, <lb/>
            quicquid in nobis longo fuit studio congregatum et meditatione diuturna <lb n="10"/>
            quasi in naturam uersum, hoc illa libauit, hoc didicit atque <lb/>
            possedit, ita ut post profectionem nostram, si aliquo testimonio <lb/>
            scripturarum esset oborta contentio, ad illam iudicem pergeretur. <lb/>
</p></div>