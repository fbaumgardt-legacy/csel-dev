<div xmlns="http://www.tei-c.org/ns/1.0" type="textpart" subtype="section" n="2"><p>nam de Priscillianistis <lb/>
            adhuc nihil audieram, qui non multum ab istis dissimiles blasphemias <lb/>
            fabulantur. ideo quintam opinionem non addidi, quam in tua <lb/>
            epistula inter ceteras commemorasti, ne aliquam praeterires, ubi<lb n="10"/>
            de hac quaestione interroganti rescripsisti religiosae <choice><sic>mejnoriae</sic><corr>memoriae</corr></choice> uiro <lb/>
            nobisque in Christi caritate gratissimo Marcellino, quod anima sit pars <lb/>
            dei, primo quia non de incarnatione eius sed de natura quaeritur, <lb/>
            cum hoc quaeritur, deinde quia hoc sentiunt illi, contra quos agebam, <lb/>
            et id maxime agebam, ut creatoris inculpabilem inuiolabilemque<lb n="15"/>
            naturam a creaturae uitiis et labe secernerem, cum illi a substantia <lb/>
            mali, cui proprium principium principesque tribuunt, ipsam boni <lb/>
            dei substantiam ex parte, qua capta est, corruptam et oppressam et  <lb/>
            ad peccandi necessitatem perductam esse contendant.</p></div>