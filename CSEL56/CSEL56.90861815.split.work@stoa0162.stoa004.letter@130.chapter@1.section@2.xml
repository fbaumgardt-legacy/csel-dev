<div xmlns="http://www.tei-c.org/ns/1.0" type="textpart" subtype="section" n="2"><p>cumque haec finieris spatia et frequenter te ad figenda  <lb n="20"/>
            genua sollicitudo animi suscitauerit, habeto lanam semper in <lb/>
            manibus uel staminis pollice fila deducito uel ad torquenda <lb/>
            subtemina in alueolis fusa uertantur aliarumque neta aut in <lb/>
            globum collige aut tegenda conpone. quae texta sunt, perspice; <lb/>
            quae errata, reprehende; quae facienda, constitue. si tantis operum <lb n="25"/>
            uarietatibus fueris occupata, numquam tibi dies longi erunt, <lb/>
            sed, quamuis aestiuis tendantur solibus, breues uidebuntur, in <lb/>
            quibus aliquid operis praetermissum est.</p></div>