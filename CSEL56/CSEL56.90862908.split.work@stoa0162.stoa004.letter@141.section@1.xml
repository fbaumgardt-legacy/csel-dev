<div xmlns="http://www.tei-c.org/ns/1.0" type="textpart" subtype="section" n="1">
          <p rend="script">Domino sancto ac beatissimo papae Augustino Hieronymus.  <lb/>
            Omni quidem tempore beatitudinem tuam eo, quo decet, honore <lb/>
            ueneratus sum et habitantem in te dilexi dominum saluatorem,<lb n="5"/>
            sed nunc, si fieri potest, cumulo aliquid addimus et plena complemus, <lb/>
            ut absque tui nominis mentione ne unam quidem horam <lb/>
            praeterire patiamur, qui contra flantes uentos ardore fidei perstitisti <lb/>
            maluistique, quantum in te fuit, solus liberari de Sodomis  <lb/>
            quam cum pereuntibus commorari.</p></div>