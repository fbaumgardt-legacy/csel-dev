<div xmlns="http://www.tei-c.org/ns/1.0" type="textpart" subtype="section" n="14"><p>nunc autem, quia saeculum reliquisti <lb/>
            et secundo post baptismum gradu inisti pactum cum<lb n="15"/>
            aduersario tuo dicens ei: 'renuntio tibi, diabole, et saeculo <lb/>
            tuo et pompae tuae et operibus tuis', serua foedus, quod pepigisti, <lb/>
            et esto consentiens pactumque custodiens cum aduersario tuo, <lb/>
            dum es in uia huius saeculi, ne forte tradat te iudici et de suo aliquid <lb/>
            usurpasse conuincat tradarisque ministro, qui ipse est inimicus<lb n="20"/>
            et uindex, et mittaris in carcerem et in tenebras exteriores, <lb/>
            quae, quanto a Christo, uero lumine, separamur, tanto nos maiori <lb/>
            horrore circumdant, et non inde exeas, nisi soluas nouissimum <lb/>
            quadrantem, id est minimum quodque delictum, quia et pro otioso <lb/>
            uerbo reddituri sumus rationem in die iudicii. <lb n="25"/>
            
</p>
          
</div>