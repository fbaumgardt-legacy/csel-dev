<div xmlns="http://www.tei-c.org/ns/1.0" type="textpart" subtype="section" n="2"><p>statimque se ipse reprehendit:  <lb/>
            male dixi 'unam diem' et unius diei spatio mille annorum <lb n="20"/>
            apud te longitudinem comparari, cum magis debuerim dicere <lb/>
            unius uigiliae spatium instar habere mille annorum prolixitatem. <lb/>
            nox in quattuor uigilias diuiditur, quae singulae trium horarum <lb/>
            spatio subputantur. unde et dominus quarta uigilia ad nauigantes <lb/>
            uenit apostolos. sicut igitur una noctis uigilia cito pertransit — maxime <lb n="25"/>
            uigiliarum labore defessis —, sic et mille annorum spatia apud <lb/>
            te, qui semper es et futurus es et fuisti, pro breuissimo tempore computantur. <lb/>
            </p></div>