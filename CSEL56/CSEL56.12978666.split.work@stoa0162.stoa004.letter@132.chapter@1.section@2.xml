<div xmlns="http://www.tei-c.org/ns/1.0" type="textpart" subtype="section" n="2"><p>hoc autem de parilitate  <lb/>
            peccatorum soli Stoici ausi sunt disputare contra omnem sensum <lb/>
            generis humani; quam eorum uanitatem in Iouiniano illo, qui in <lb/>
            hac sententia Stoicus erat, in aucupandis autem et defensitandis <lb n="20"/>
            uoluptatibus Epicureus, de scripturis sanctis dilucidissime conuicisti. <lb/>
            in qua tua suauissima et praeclarissima disputatione satis euidenter <lb/>
            apparuit non placuisse auctoribus nostris uel ipsi potius, quae <lb/>
            per eos locuta est, ueritati omnia paria esse peccata.</p></div>