<div xmlns="http://www.tei-c.org/ns/1.0" type="textpart" subtype="section" n="2"><p>moris est in Aegypti et Syriae monasteriis, ut tam uirgo  <lb/>
            quam uidua, quae deo se uouerint et saeculo renuntiantes omnes <lb/>
            delicias saeculi conculcarint, crinem monasteriorum matribus <lb/>
            offerant desecandum non intecto postea contra apostoli uoluntatem <lb/>
            incessurae capite sed ligato pariter ac uelato. nec hoc quisquam <lb n="5"/>
            praeter tondentes nouit et tonsas, nisi quod, quia ab omnibus fit, <lb/>
            paene scitur ab omnibus. hoc autem duplicem ob causam de consuetudine <lb/>
            uersum est in naturam, uel quia lauacra non adeunt uel <lb/>
            quia oleum nec capite nec ore norunt, ne paruis animalibus, quae <lb/>
             inter incultum crinem gigni solent, et concretis sordibus obruantur. <lb n="10"/>
            
</p>
          
</div>