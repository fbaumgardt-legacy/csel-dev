<div xmlns="http://www.tei-c.org/ns/1.0" type="textpart" subtype="section" n="3"><p>quod audientes Macedones non intellexerunt,  <lb/>
            quos secum uiuentes apostolus uocet et qui dicantur residui, qui <lb n="20"/>
            cum illo rapiantur in nubibus obuiam domino, sed arbitrati sunt, <lb/>
            dum adhuc esset in corpore et antequam gustaret mortem, Christum <lb/>
            in sua maiestate uenturum. quod apostolus audiens rogat eos et <lb/>
            adiurat per aduentum domini nostri Iesu Christi, ut non cito moueantur <lb/>
            neque per spiritum neque per sermonem neque per epistulam <lb n="25"/>
            tamquam ab eo scriptam, quasi instet dies domini.</p></div>