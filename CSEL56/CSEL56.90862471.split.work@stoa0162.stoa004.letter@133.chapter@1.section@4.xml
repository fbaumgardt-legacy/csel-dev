<div xmlns="http://www.tei-c.org/ns/1.0" type="textpart" subtype="section" n="4"><p>'si nihil ago absque dei auxilio et per singula  <lb/>
            opera illius est omne, quod gessero, ergo non ego, qui laboro, <lb/>
            sed dei in me auxilium coronabitur frustraque dedit arbitrii potestatem, <lb/>
            quod inplere non possum, nisi ipse me semper adiuuerit. <lb/>
            destruitur enim uoluntas, quae alterius ope indiget. sed liberum <lb n="20"/>
            dedit arbitrium deus, quod aliter liberum non erit, nisi fecero, quod <lb/>
            uoluero. ac per hoc aut utor semel potestatem, quae mihi data est, <lb/>
            ut liberum seruetur arbitrium, aut, si alterius ope indigeo, libertas <lb/>
            in me arbitrii destruitur'. 
</p>
          
</div>