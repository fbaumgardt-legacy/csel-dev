<div xmlns="http://www.tei-c.org/ns/1.0" type="textpart" subtype="section" n="1">
<p>Nauigantes Rubrum Mare, in quo optandum nobis est ut <lb/>
            uerus Pharao cum suo mergatur exercitu, multis difficultatibus ac <lb/>
            periculis ad urbem t Maximam perueniunt. utroque litore gentes <lb/>
            uagae, immo beluae habitant ferocissimae. semper solliciti, semper <lb n="10"/>
            armati totius anni uehunt cibaria. latentibus saxis uadisque durissimis <lb/>
            plena sunt omnia, ita ut speculator et ductor in summa mali <lb/>
            arbore sedeat et inde regendae et circumflectendae nauis dictata <lb/>
            praedicat.</p></div>