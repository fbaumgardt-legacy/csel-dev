<div xmlns="http://www.tei-c.org/ns/1.0" type="textpart" subtype="section" n="1">
<p>Si igitur odio atque inuidia possidemur, si cupiditati et <lb/>
            auaritiae cedimus, si praesentia commoda futuris praeferimus, per <lb/>
            spatiosam uiam incedimus; habemus enim ad haec comitem multitudinem <lb/>
            et late similium stipamur <choice><sic>agminihus</sic><corr>agminibus</corr></choice>. si iracundiae libidinem <lb/>
            explere uolumus, si iniuriam uindicare, si maledicenti maledicimus<lb n="5"/>
            et aduersum inimicum inimico animo sumus, aeque cum plurimis <lb/>
            ferimur. si uel adulamur ipsi uel adulantem libenter audimus, <lb/>
            si uero gratiam (non) impendimus et magis offendere timemus <lb/>
            animos hominum quam non ex animo loqui, de multorum item uia  <lb/>
            sumus.</p></div>