<div xmlns="http://www.tei-c.org/ns/1.0" type="textpart" subtype="section" n="2"><p>uide, quanta inter has uias separatio sit  <lb/>
            quantumque discrimen. illa ad uitam, haec tendit ad mortem, <lb/>
            illa celebratur et teritur a multis, haec uix inuenitur a paucis; illa <lb/>
            enim uitiis per consuetudinem quasi decliuior ac mollior et uelut <lb/>
            quibusdam amoena floribus uoluptatum facile ad se rapit commeantem <lb n="10"/>
            multitudinem, haec uero insueto calle uirtutum tristior <lb/>
            atque horridior ab his tantum eligitur, quibus non tam delectatio <lb/>
            itineris cordi est quam utilitas mansionis. asperam enim nobis et <lb/>
            insuauem uirtutum uiam nimia effecit consuetudo uitiorum, quae <lb/>
            si in partem alteram transferatur, inueniet, sicut scriptura dicit, <lb n="15"/>
            semitas iustitiae leues.</p></div>