<div xmlns="http://www.tei-c.org/ns/1.0" type="textpart" subtype="section" n="2"><p>quid  <lb/>
            hic ergo de illis infantibus intellegendum est, qui, priusquam possent <lb n="10"/>
            agere uel bene uel male, sine baptismo corpore exuti sunt? <lb/>
            nihil hic de talibus dictum est. sed si caro eorum ideo non resurget, <lb/>
            quia nec boni aliquid egerunt nec mali, nec illorum resurrectura est, <lb/>
            qui percepta baptismi gratia in illa aetate defuncti sunt, in qua <lb/>
            nihil bene uel male agere potuerunt. si autem illi inter sanctos <lb n="15"/>
            resurgent, id est inter eos, qui bene egerunt, inter quos et illi resurrecturi <lb/>
            sunt nisi inter eos, qui male egerunt, ne aliquas humanas <lb/>
            animas credamus corpora sua non recepturas siue in resurrectionem <lb/>
            uitae siue in resurrectionem iudicii? quae sententia, priusquam <lb/>
            refellatur, ipsa nouitate iam displicet.</p></div>