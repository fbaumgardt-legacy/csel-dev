<div xmlns="http://www.tei-c.org/ns/1.0" type="textpart" subtype="section" n="7"><p>cur ista replicauerim, sequens sermo <lb/>
            monstrabit. quae de medio mari fumantem uiderat patriam et <lb/>
            fragili cumbae salutem suam suorumque commiserat, crudeliora <lb/>
            inuenit Africae litora. excipitur enim ab eo, quem nescias utrum<lb n="15"/>
            auarior an crudelior fuerit, cui nihil dulce praeter uinum et pretium <lb/>
            et qui sub occasione partium clementissimi principis saeuissimus <lb/>
            omnium extitit tyrannorum et — ut aliquid loquar de <lb/>
            fabulis poetarum — quasi Orcus in tartaro non tricipitem sed multorum <lb/>
            capitum habuit Cerberum, qui cuncta traheret, laceraret, <lb n="20"/>
            extingueret.</p></div>