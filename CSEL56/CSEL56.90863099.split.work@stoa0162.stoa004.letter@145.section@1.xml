<div xmlns="http://www.tei-c.org/ns/1.0" type="textpart" subtype="section" n="1">
          <p rend="script"> Inter omnia, quae mihi sancti fratris Quintiliani amicitiae <lb/>
            praestiterunt, hoc uel maximum est, quod te mihi ignotum corpore <lb/>
            mente sociauit. quis enim non diligat eum, qui sub paludamento<lb n="5"/>
            et habitu militari agat opera prophetarum et exteriorem hominem <lb/>
            aliud promittentem uincat interiore homine, qui conformatus est <lb/>
            ad imaginem creatoris ? unde et prior ad officium prouoco litterarum <lb/>
            et precor, ut mihi occasionem saepius tribuas rescribendi, quo  <lb/>
            de cetero scribam audacius.</p></div>