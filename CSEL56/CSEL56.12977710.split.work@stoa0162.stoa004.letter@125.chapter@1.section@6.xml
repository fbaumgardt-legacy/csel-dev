<div xmlns="http://www.tei-c.org/ns/1.0" type="textpart" subtype="section" n="6"><p>quid enim mihi prode est, si aliis mala mea referas, <lb/>
            si me nesciente peccatis meis, immo detractationibus tuis alium <lb/>
            uulneres et, cum certatim omnibus narres, sic singulis loquaris, <lb/>
            quasi nulli alteri dixeris ? hoc est non me emendare, sed uitio tuo<lb n="15"/>
            satisfacere. praecepit dominus peccantes in nos argui debere secreto <lb/>
            uel adhibito teste et, si audire noluerint, referri ad ecclesiam <lb/>
            habendosque in malo pertinaces quasi ethnicos et publicanos. 
</p>
          
</div>