<div xmlns="http://www.tei-c.org/ns/1.0" type="textpart" subtype="section" n="2"><p>nunc ad Geruchiam nobis  <lb/>
            sermo est, quae quodam uaticinio futurorum ac dei praesidentis auxilio <lb/>
            nomen accepit, quam auiae et matris amitaeque, probatarum <lb/>
            in Christo feminarum, nobilis turba circumstat: quarum auia <lb/>
            Metronia per quadraginta annos uidua perseuerans Annam nobis, <lb n="5"/>
            filiam Fanuhelis, de euangelio retulit, Benigna mater quartum et <lb/>
            decimum inplens uiduitatis annum centenario uirginum choro <lb/>
            cingitur, soror <choice><sic>Celermi</sic><corr>Celerini</corr></choice>, patris Geruchiae, quae paruulam nutriuit <lb/>
            infantem et in suo natam suscepit gremio, per annos uiginti mariti <lb/>
            solacio destituta erudit neptem, quod a matre didicit. <lb n="10"/>
            
</p>
          
</div>