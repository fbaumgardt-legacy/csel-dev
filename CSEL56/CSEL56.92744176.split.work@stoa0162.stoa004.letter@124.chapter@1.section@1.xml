<div xmlns="http://www.tei-c.org/ns/1.0" type="textpart" subtype="section" n="1">
<p>Cumque dixisset iuxta Iohannis Apocalypsin euangelium <lb/>
            sempiternum, id est futurum in caelis, tantum praecedere hoc <lb/>
            nostrum euangelium, quantum Christi praedicatio legis ueteris <lb/>
            sacramenta, ad extremum intulit — quod et cogitasse sacrilegium <lb n="10"/>
            est — pro salute daemonum Christum etiam in aere et in supernis <lb/>
            locis esse passurum. et, licet ille non dixerit, tamen, quod consequens <lb/>
            sit, intellegitur: sicut pro hominibus homo factus est, ut homines <lb/>
            liberaret, sic et pro salute daemonum deum futurum, quod sunt  <lb/>
            hi, ad quos uenturus est liberandos.</p></div>