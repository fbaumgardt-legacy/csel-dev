<div xmlns="http://www.tei-c.org/ns/1.0" type="textpart" subtype="section" n="6"><p>crudelitas ista pietas est; immo quid tam pium, quam sanctae <lb/>
            matri sanctum filium custodire? optat et illa te uiuere, non <lb/>
            uidere ad tempus, ut semper cum Christo uideat. Anna Samuhelem <lb/>
            non sibi, sed tabernaculo genuit. filii Ionadab, qui uinum et siceram<lb n="15"/>
            non bibebant, qui habitabant in tentoriis et, quas nox conpulerat, <lb/>
            sedes habebant, scribuntur in psalmo, quod primi captiuitatem <lb/>
            sustinuerint, quia exercitu Chaldaeorum uastante Iudaeam <lb/>
            urbes introire conpulsi sunt. 
</p>
          
</div>