<div xmlns="http://www.tei-c.org/ns/1.0" type="textpart" subtype="section" n="5"><p> <lb/>
            quid te adulescentia, quid pulchra, quid luxuriosa delectat? uteris <lb n="10"/>
            balneis, cute nitida, rubicundus incedis, carnibus uesceris, affluis <lb/>
            diuitiis, pretiosa ueste circumdaris et iuxta serpentem mortiferum <lb/>
            securum dormire te credis? an non habitas in eodem hospitio, in <lb/>
            nocte dumtaxat ? ceterum totos dies in huiusce modi confabulatione <lb/>
            consumens quare solus cum sola et non cum arbitris sedes ? <lb n="15"/>
            cum etiam ipse non pecces, aliis peccare uidearis, ut exemplo sis <lb/>
            miseris, qui nominis tui auctoritate delinquant.</p></div>