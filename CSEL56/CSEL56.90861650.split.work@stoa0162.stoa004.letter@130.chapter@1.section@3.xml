<div xmlns="http://www.tei-c.org/ns/1.0" type="textpart" subtype="section" n="3"><p>non  <lb/>
            solum ad urbes, oppida uiculosque, sed ad ipsa quoque mappalia <lb/>
            celebris fama penetrauit. omnes inter Africam Italiamque insulae <lb n="15"/>
            hoc rumore repletae sunt et inoffenso pede longius gaudia <lb/>
            cucurrere. tunc lugubres uestes Italia mutauit et semiruta urbis <lb/>
            Romae moenia pristinum ex parte recepere fulgorem propitium <lb/>
            sibi aestimantes deum in alumnae conuersione perfecta. putares <lb/>
            extinctam Gothorum manum et conluuiem perfugarum atque <lb n="20"/>
            seruorum domini desuper intonantis fulmine concidisse.</p></div>