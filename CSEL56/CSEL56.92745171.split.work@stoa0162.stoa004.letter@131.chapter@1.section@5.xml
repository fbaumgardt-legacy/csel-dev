<div xmlns="http://www.tei-c.org/ns/1.0" type="textpart" subtype="section" n="5"><p>omnia quippe talia maiora sunt in maioribus <lb/>
            locis et minora in minoribus et nihil eorum in aliqua sui parte <lb/>
            totum adest, sed, ut sunt partes locorum, ita occupantur partibus <lb/>
            corporum. unde intellegitur, anima siue corpus siue incorporea dicenda<lb n="5"/>
            sit, propriam quandam habere naturam omnibus his mundanae <lb/>
            molis elementis excellentiore substantia creatam, quae ueraciter <lb/>
            non possit in aliqua phantasia corporalium imaginum, quas per <lb/>
            carnis sensus percipimus, cogitari, sed mente intellegi uitaque  <lb/>
            sentiri.</p></div>