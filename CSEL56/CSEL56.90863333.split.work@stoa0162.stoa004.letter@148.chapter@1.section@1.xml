<div xmlns="http://www.tei-c.org/ns/1.0" type="textpart" subtype="section" n="1">
<p>Petis namque et sollicite ac uigilanter petis, ut tibi certam <lb/>
            ex scripturis sanctis praefiniamus regulam, ad quam tu ordines cursum <lb/>
            uitae tuae et cognita domini uoluntate inter honorem saeculi <lb/>
            et diuitiarum illecebras morum magis diligas suppellectilem atque <lb/>
            ut possis in coniugio constituta non solum coniugi placere sed<lb n="20"/>
            etiam ei, qui ipsum coniugium indulsit. cui tam sanctae petitioni <lb/>
            tamque pio desiderio non satisfacere quid aliud est quam profectum  <lb/>
            alterius non amare? 
</p>
</div>