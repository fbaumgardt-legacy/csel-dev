<div xmlns="http://www.tei-c.org/ns/1.0" type="textpart" subtype="section" n="3"><p>unde illo pro timore correpto <lb/>
            loquebatur ad omnes 'discipulos' siue conuocauit turbam <lb/>
            cum discipulis suis, ut Marcus posuit, aut iuxta Lucam<lb n="10"/>
            dicebat ad cunctos: si quis uult post me uenire, <lb/>
            abneget se ipsum et tollat crucem suam <lb/>
            et sequatur me. cuius exhortationis hic sensus est: non est <lb/>
            delicata in deum et secura confessio. qui in me credit, debet suum <lb/>
            sanguinem fundere. qui enim perdiderit animam suam in praesenti,<lb n="15"/>
            lucri eam faciet in futuro. cottidie credens in Christo tollit crucem <lb/>
            suam et negat se ipsum. qui inpudicus fuit, uersus ad castitatem <lb/>
            temperantia luxuriam negat; qui formidolosus et timidus, adsumpto <lb/>
            robore fortitudinis priorem esse se nescit. iniquus, si sequatur <lb/>
            iustitiam, negat iniquitatem; stultus, si Christum confiteatur dei <lb n="20"/>
            uirtutem deique sapientiam, negat stultitiam.</p></div>