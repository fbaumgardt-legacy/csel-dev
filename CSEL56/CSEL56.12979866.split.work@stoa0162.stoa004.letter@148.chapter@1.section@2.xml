<div xmlns="http://www.tei-c.org/ns/1.0" type="textpart" subtype="section" n="2"><p>tanto enim facilius <lb/>
            abstinemus a quocumque delicto, quanto illud magis metuimus, nec <lb/>
            cito ad maiora progreditur, qui etiam parua formidat. et sane nescio, <lb/>
            an possimus leue aliquod peccatum dicere, quod in dei contemptum<lb n="10"/>
            admittitur. estque ille prudentissimus, qui non tam considerat, quid <lb/>
            iussum sit, quam illum, qui iusserit, nec quantitatem imperii, sed <lb/>
            imperantis cogitat dignitatem. 
</p>
          
</div>