<div xmlns="http://www.tei-c.org/ns/1.0" type="textpart" subtype="section" n="1">
<p>Nunc accipe, obsecro, quid requiram, et noli me spernere; <lb/>
            sic non te spernat, qui pro nobis dignatus est sperni. quaero, ubi <lb/>
            contraxerit anima reatum, quo trahitur in condemnationem etiam <lb/>
            infantis morte praeuenti, si ei per sacramentum, quo etiam paruuli <lb/>
            baptizantur, Christi gratia non subuenerit. non enim es ex illis, <lb n="5"/>
            qui modo noua quaedam garrire coeperunt dicentes nullum reatum <lb/>
            esse ex Adam tractum, qui per baptismum in infante soluatur. quod <lb/>
            te sapere si scirem, immo nisi te id non sapere scirem, nequaquam <lb/>
            hoc abs te quaererem aut quaerendum putarem.</p></div>