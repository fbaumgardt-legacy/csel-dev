<div xmlns="http://www.tei-c.org/ns/1.0" type="textpart" subtype="section" n="2"><p>utique Dauid, quando haec cantabat  <lb/>
            in spiritu, in terra repromissionis erat et non solum in Iudaeae finibus <lb/>
            morabatur, sed multarum in circuitu nationum uictor extiterat, <lb/>
            quae a torrente Aegypti, qui est Rinocorurae, usque ad Eufraten <lb/>
            fluuium tendebantur, dicens in alio loco: in Idumaeam extendam <lb n="5"/>
            calciamentum meum, mihi alienigenae <lb/>
            seruient. quomodo ergo se credebat accipere, quod iam <lb/>
            uictoria possidebat? et ne forsitan legentibus Iudaeis ambiguum <lb/>
            derelinquat, quae sit illa terra, quam uidere cupiebat, ipso sermone <lb/>
            <sic>demonstratdicens</sic>: credo uidere bona domini in terra <lb n="10"/>
            uiuentium.</p></div>