<div xmlns="http://www.tei-c.org/ns/1.0" type="textpart" subtype="section" n="8"><p>loquitur autem uniuersa contra <lb/>
            eos, qui credentes ex Iudaeis in dominum saluatorem Iudaicas <lb/>
            caerimonias obseruare cupiebant. super qua re et in Actibus <lb/>
            apostolorum non parua quaestio concitata est. unde et supra <lb/>
            Paulus ait:nemo uos iudicet — de his, qui magistros legis<lb n="10"/>
            esse se iactant — in cibo et potu, quod alia munda sint, <lb/>
            alia inmunda, aut in parte diei festi, ut alios dies <lb/>
            festos putent, alios non festos — nobis enim, qui in Christum <lb/>
            credimus resurgentem, iugis et aeterna festiuitas est — aut in <lb/>
            parte neomeniae, hoc est kalendarum et mensis noui, quando<lb n="15"/>
            decrescens luna finitur et noctis umbris tegitur — Christianorum <lb/>
            enim lumen aeternum est et semper solis iustitiae radiis inlustratur <lb/>
            — aut in parte sabbatorum, ut non faciant seruile opus <lb/>
            et onera non portent, quia nos Christi sumus libertate donati et onera  <lb/>
            peccatorum gestare desiuimus.</p></div>