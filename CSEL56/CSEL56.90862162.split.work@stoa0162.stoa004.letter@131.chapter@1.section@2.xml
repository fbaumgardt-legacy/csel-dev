<div xmlns="http://www.tei-c.org/ns/1.0" type="textpart" subtype="section" n="2"><p>multa enim alia similiter nescio, quae commemorare uel  <lb/>
            numerare <sic>nonpossum</sic>; et hoc tolerabiliter ignorarem, nisi metuerem, <lb/>
            ne aliqua istarum opinionum contra illud, quod firmissima retinemus <lb/>
            fide, incautis obreperet mentibus. sed antequam sciam, quaenam <lb n="5"/>
            earum potius eligenda sit, hoc me non temere sentire profiteor, <lb/>
            eam, quae uera est, non aduersari robustissimae ac fundatissimae <lb/>
            fidei, qua Christi ecclesia nec paruulos homines recentissime natos <lb/>
            a damnatione credit nisi per gratiam nominis Christi, quam in suis <lb/>
            sacramentis commendauit, posse liberari. <lb n="10"/>
            
</p>



</div>