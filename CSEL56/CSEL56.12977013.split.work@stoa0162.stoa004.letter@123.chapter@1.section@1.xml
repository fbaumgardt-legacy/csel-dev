<div xmlns="http://www.tei-c.org/ns/1.0" type="textpart" subtype="section" n="1">
<p>Haec breui sermone perstrinxi, ut ostendam adulescentulam <lb/>
            meam non praestare monogamiam generi suo sed reddere nec tam <lb/>
            laudandam esse, si tribuat, quam omnibus exsecrandam, si negare <lb/>
            temptauerit, praesertim cum postumus eius Simplicius nomen patris <lb/>
            referat et nulla sit excusatio desertae ac sine herede domus, sub <lb n="15"/>
            quorum patrocinio interdum sibi libido blanditur, ut, quod propter <lb/>
            intemperantiam suam faciunt, uideantur facere desiderio liberorum. <lb/>
</p></div>