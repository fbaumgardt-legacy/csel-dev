<div xmlns="http://www.tei-c.org/ns/1.0" type="textpart" subtype="section" n="1">
<p>Ac per hoc, si, aduersus quos tibi est in hac quaestione <lb/>
            conflictus, sic adseuerant animarum ex illius unius deriuatione <lb/>
            propaginem, ut eas iam deum negent facere atque formare, insta <lb n="5"/>
            eis redarguendis, conuincendis, corrigendis, quantum domino <lb/>
            adiuuante potueris. si autem initia quaedam ex illo uno et deinceps <lb/>
            a parentibus adtrahi et tamen singulas in hominibus singulis adfirmant <lb/>
            ab auctore omnium rerum deo creari atque formari, quid <lb/>
            eis respondeatur, inquire, de scripturis maxime sanctis, quod non <lb n="10"/>
            sit ambiguum nec aliter possit intellegi, aut, si iam inuenisti, ut superius <lb/>
            postulaui, dirige et nobis.</p></div>