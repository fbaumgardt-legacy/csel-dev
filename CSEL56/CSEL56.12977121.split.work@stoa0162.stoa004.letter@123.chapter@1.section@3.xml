<div xmlns="http://www.tei-c.org/ns/1.0" type="textpart" subtype="section" n="3"><p>nam cum in semente terrae bonae centesimum <lb/>
            et sexagesimum et tricesimum fructum euangelia doceant et centenarius<lb n="5"/>
            pro uirginitatis corona primum gradum teneat, sexagenarius <lb/>
            pro labore uiduarum in secundo sit numero, tricenarius foedera nuptiarum <lb/>
            ipsa digitorum coniunctione testetur, digamia in quo erit <lb/>
            numero ? immo extra numerum. certe in bona terra non oritur, sed <lb/>
            in uepribus et in spinetis uulpium, quae Herodi inpiissimo conparantur,<lb n="10"/>
            ut in eo se putet esse laudabilem, si scortis melior sit, si publicarum <lb/>
            libidinum uictimas superet, si uni sit prostituta, non pluribus. 
</p>
          
</div>