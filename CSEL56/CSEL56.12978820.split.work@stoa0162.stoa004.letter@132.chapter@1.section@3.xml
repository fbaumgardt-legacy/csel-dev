<div xmlns="http://www.tei-c.org/ns/1.0" type="textpart" subtype="section" n="3"><p> <lb n="10"/>
            hilarem enim datorem diligit deus. denique <lb/>
            sanctus Iacobus iam ex isto loco de misericordiae operibus loquitur, <lb/>
            ut, quos uehementer illa sententia terruerat, consoletur, cum admonet, <lb/>
            quomodo etiam peccata cotidiana, sine quibus hic non <lb/>
            uiuitur, cotidianis remediis expientur, ne homo, qui, cum in uno<lb n="15"/>
            offenderit, fiat omnium reus, in multis offendendo, quia in multis <lb/>
            offendimus omnes, magnum aggerem reatus sui minutatim <lb/>
            collectum ad tribunal tanti iudicis peruehat et eam, quam non fecit, <lb/>
            misericordiam non inueniat, sed potius dimittendo atque donando <lb/>
            mereatur sibi dimitti debita reddique promissa. <lb n="20"/>
            
</p>
          
</div>