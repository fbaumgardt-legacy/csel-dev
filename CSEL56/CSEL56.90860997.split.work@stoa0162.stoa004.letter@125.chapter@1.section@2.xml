<div xmlns="http://www.tei-c.org/ns/1.0" type="textpart" subtype="section" n="2"><p>iam enim propitio domino stiuam tenes, iam <lb/>
            in tectum atque solarium cum Petro apostolo conscendisti, qui<lb n="10"/>
            esuriens in Iudaeis Cornelii saturatur fide et famem incredulitatis <lb/>
            eorum gentium conuersione restinguit atque in uase euangeliorum <lb/>
            quadrangulo, quod de caelo descendit ad terras, docetur et discit <lb/>
            omnes homines posse saluari. rursumque, quod uiderat, in specie <lb/>
            candidissimi linteaminis in superna transfertur et credentium turbas<lb n="15"/>
            de terris in caelum rapit, ut pollicitatio domini conpleatur: <lb/>
            beati mundo corde, quoniam ipsi deum uidebunt. <lb/>
            </p></div>