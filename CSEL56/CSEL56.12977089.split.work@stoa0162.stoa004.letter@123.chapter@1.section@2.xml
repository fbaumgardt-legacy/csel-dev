<div xmlns="http://www.tei-c.org/ns/1.0" type="textpart" subtype="section" n="2"><p>duae emm sunt apostoli uoluntates: una, qua  <lb n="15"/>
            praecipit: dico autem innuptis et uiduis: bonum <lb/>
            est illis, si sic permanserint sicut ego, altera, <lb/>
            qua indulget: si autem non se continent, nubant; <lb/>
            melius est enim nubere quam uri. primum, quid <lb/>
            uelit, deinde, quid cogatur uelle, demonstrat. uult nos permanere <lb n="20"/>
            post nuptias sicut se ipsum et propositae beatitudinis apostoli ponit <lb/>
            exemplum. sin autem nos uiderit nolle, quod ipse uult, incontinentiae <lb/>
            nostrae tribuit indulgentiam.</p></div>