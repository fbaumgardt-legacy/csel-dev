<div xmlns="http://www.tei-c.org/ns/1.0" type="textpart" subtype="section" n="3"><p>haec tam multa nec parua de initio <lb/>
            uel origine animarum nostrarum, in quibus plura sunt ad eam <lb/>
            scientiam pertinentia, quae fide constant, et didicisse me gratulor <lb/>
            et nosse confirmo. quapropter si nescio in origine animarum, utrum <lb/>
            illas deus hominibus ex propagine an sine propagine faciat, quas<lb n="20"/>
            tamen ab ipso fieri non ambigo, scire quidem et hoc magis eligo <lb/>
            quam nescire, sed, quam diu non possum, melius hinc dubito, quam <lb/>
            uelut certum confirmare aliquid audeo, quod illi rei sit forte contrarium, <lb/>
            de qua dubitare forte non debeo. 
</p>
          
</div>