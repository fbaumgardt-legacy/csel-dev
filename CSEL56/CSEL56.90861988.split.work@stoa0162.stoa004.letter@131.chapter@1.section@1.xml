<div xmlns="http://www.tei-c.org/ns/1.0" type="textpart" subtype="section" n="1">
<p>Doce ergo, quaeso, quod doceam, doce, quod teneam, et dic <lb/>
            mihi, si animae singillatim singulis hodieque nascentibus fiunt, ubi<lb n="15"/>
            in paruulis peccent, ut indigeant in sacramento Christi remissione <lb/>
            peccati peccantes in Adam, ex quo caro est propagata peccati; <lb/>
            aut, si non peccant, qua iustitia creatoris ita peccato obligantur <lb/>
            alieno, cum exinde propagatis membris mortalibus inseruntur, ut eas, <lb/>
            nisi per ecclesiam subuentum fuerit, damnatio consequatur, cum in<lb n="20"/>
            earum potestate non sit, ut eis possit gratia baptismi subueniri ?</p></div>