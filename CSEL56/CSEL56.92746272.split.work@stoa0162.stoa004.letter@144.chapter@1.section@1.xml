<div xmlns="http://www.tei-c.org/ns/1.0" type="textpart" subtype="section" n="1">
<p>Tua quippe consultatio breuis atque postrema in litteris, <lb/>
            quas ad fratres Caesarienses misisti, ita se habet: exoro, inquis, <lb/>
            ut me, filium uestrum atque discipulum et <lb/>
            ad haec mysteria nuper proximeque deo iuuante <lb/>
            uenientem, qua debetis et dignum est <lb n="5"/>
            et qua prudentes respondere conuenit sacerdotes, <lb/>
            informatione doceatis, utrum magis <lb/>
            illa sit tenenda sententia, quae animam dicit <lb/>
            esse de traduce et per occultam quandam <lb/>
            originem ordinemque secretum in omne hominum <lb n="10"/>
            genus ceteras animas ex Adae protoplasti <lb/>
            transfusione defluere an potius ea, <lb/>
            quam omnes fratres uestri et sacerdotes hic <lb/>
            positi retinent et adfirmant, eligenda definitio <lb/>
            credulitasque retinenda, quae deum <lb n="15"/>
            auctorem uniuersarum rerum hominumque <lb/>
            cunctorum et fuisse et esse et futurum esse  <lb/>
            testatur et credit.</p></div>