<div xmlns="http://www.tei-c.org/ns/1.0" type="textpart" subtype="section" n="1">
<p>Nam quod dicitur: 'quare facit animas eis, quos nouit <lb/>
            cito morituros?', possumus respondere parentum hinc peccata uel <lb/>
            conuinci uel flagellari. possumus etiam recte illius moderationi ista <lb/>
            relinquere, quem scimus omnibus temporaliter transeuntibus rebus, <lb/>
            ubi sunt etiam animalium ortus et obitus, cursum ornatissimum <lb n="10"/>
            atque ordinatissimum dare, sed nos ista sentire non posse, quae si <lb/>
            sentiremus, delectatione ineffabili mulceremur. non enim frustra <lb/>
            per prophetam, qui haec diuinitus inspirata didicerat, dictum est de <lb/>
            deo: qui profert numerose saeculum.</p></div>