<div xmlns="http://www.tei-c.org/ns/1.0" type="textpart" subtype="section" n="4"><p>unde et ipsa sponsa laetatur ac dicit: introduxit  <lb/>
            me rex in cubiculum suum sodaliumque respondit <lb/>
            chorus: omnis gloria filiae regis intrinsecus. <lb/>
            sed et nostra oratio dabit aliquid emolumenti. equorum <lb/>
            cursus fauore pernicior fit, pugilum fortitudo clamoribus incitatur, <lb n="10"/>
            paratas ad proelium acies strictosque mucrones sermo imperatoris <lb/>
            accendit: igitur et in opere praesenti auia quidem materque plantauerint, <lb/>
            sed et nos rigabimus et dominus incrementum dabit. 
</p>
          
</div>