<div xmlns="http://www.tei-c.org/ns/1.0" type="textpart" subtype="section" n="5"><p> Quem genitor munus Deo obtulit, cuius fuerat in desperatione <lb/>
            promissio; stetit puer ad iugulum et factus est aries <lb/>
            holocaustum. o sancti mens intemerata pontificis! humana <lb n="5"/>
            respuit, diuina prospexit, filio dum uitam denegat adquisiuit. <lb/>
            Abraham gladium protulit ut feriret, et Dominus sacrificium <lb/>
            sibi mutauit ut parceret. grande scilicet gerebatur in hac pietate <lb/>
            mysterium, quod pro humani generis uita sponte se Christus <lb/>
            mitis agnus offerret ad uictimam. <lb n="10"/>
            
</p>
          </div>