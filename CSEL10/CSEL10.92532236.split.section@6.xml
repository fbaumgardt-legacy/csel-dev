<div xmlns="http://www.tei-c.org/ns/1.0" type="textpart" subtype="section" n="6"><p>  Exin oblatus est ei quidam cum furoris incommodo sermonis  <lb n="5"/>
            quoque subiacens detrimento, cui praeclusis faucium spiramentis <lb/>
            nulla labiorum cymbalis uox sonabat, nihilque penitus ore <lb/>
            denuntians tacendo mutam publicabat insaniam. sed conditor <lb/>
            ille sidereus, infirma roborare consuetus, latronem angustiis <lb/>
            anhelantibus inminentem a faucis obsidione decutiens, per <lb n="10"/>
            aperta uocis itinera resolutae uinculis linguae plena reddidit <lb/>
            loquaci libertate commercia. 
</p>
          </div>