<div xmlns="http://www.tei-c.org/ns/1.0" type="textpart" subtype="section" n="16"><p> Ionas in marinos fluctus anxiae puppis trepidatione iactatus <lb/>
            uteroque sorbentis ceti reconditus, non sensit aquas in pelago <lb/>
            constitutus, uitale scilicet sepulchrum ne moreretur ingressus, <lb/>
            tutusque mitissima sub uoraci uentre custodia depositum dei <lb/>
            uidebatur esse non praeda, hostilique salubrius protectione<lb n="15"/>
            seruatus uenit ad terram uomitu, non carina. cui facto <lb/>
            diuersitate contrario nauta feritatem praebuit, fera nauigium <lb/>
            ministrauit. 
</p>
          </div>