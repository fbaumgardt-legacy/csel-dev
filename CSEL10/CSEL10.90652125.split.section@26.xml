<div xmlns="http://www.tei-c.org/ns/1.0" type="textpart" subtype="section" n="26"><p> Alius arboreis radicibus aras instituens, dapes adponens <lb/>
            ramos ac robora flebiliter orare non cessat ut natos, domum, <lb/>
            rura, coniugium, famulos censumque custodiant. lignee, ligna <lb/>
            quid obsecras? surdis operam disperdis exclamans, a mutis<lb n="10"/>
            responsa nihil auditurus expectas, quae domorum constantiam <lb/>
            illa tantum ratione sustentant, si securibus amputata pendentia <lb/>
            culminum tecta suffulciant, aut focis adhibita sumendis <lb/>
            dapibus famulentur accensa. 
</p>
          </div>