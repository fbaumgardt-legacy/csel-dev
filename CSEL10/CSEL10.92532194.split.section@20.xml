<div xmlns="http://www.tei-c.org/ns/1.0" type="textpart" subtype="section" n="20"><p>Genesar igitur terram coetu comitante discipulorum relicta Dominus naui calcabat, cuius incolae gratum suscipientes <lb/>
            aduentum, suos diuersis languoribus impeditos ad diuinam sanandos <lb/>
            praesentiam congregabant, ut fimbria saltim uestimenti <lb/>
            eius adtacta morbis mederetur asperrimis. et quisquis meruit <lb n="5"/>
            hoc potiri, compos factus est mox salutis. quam pretiosa fuit <lb/>
            haec uestis! uel pretium magis ista non habuit, quae nullo <lb/>
            <choice><sic>iienundata</sic><corr>uenundata</corr></choice> commercio parui fili muneribus ipsa redimebat <lb/>
            uniuersos. 
</p>
          </div>