<div xmlns="http://www.tei-c.org/ns/1.0" type="textpart" subtype="chapter" n="1">
          <p>De temporibus prophetarum. 
</p>
          <p rend="script">Promissiones Dei, quae factae sunt ad Abraham, cuius <lb/>
            semini et gentem Israeliticam secundum carnem et omnes <lb n="5"/>
            gentes deberi secundum fidem Deo pollicente didicimus, quem <lb/>
            ad modum conpleantur, per ordinem temporum procurrens <lb/>
            Dei ciuitas indicabit. Quoniam ergo superioris libri usque <lb/>
            ad regnum Dauid factus est finis, nunc ab eodem regno. <lb/>
            quantum suscepto operi sufficere uidetur, cetera quae sequuntur <lb n="10"/>
            adtingimus. Hoc itaque tempus, ex quo sanctus Samuel <lb/>
            prophetare coepit, et deinceps, donec populus Israel captiuus <lb/>
            in Babyloniam duceretur adque inde secundum sancti Hieremiae <lb/>
            prophetiam post septuaginta annos reuersis Israelitis <lb/>
            Dei domus instauraretur, totum tempus est prophetarum. <lb n="15"/>
            Quamuis enim et ipsum Noe patriarcham, in cuius diebus <lb/>
            uniuersa diluuio terra diluta est, et alios supra et infra usque <lb/>
            ad hoc tempus, quo reges in Dei populo esse coeperunt, <lb/>
            propter quaedam per eos futura siue quoquo modo significata <lb/>
            siue praedicta, quae pertinerent ad ciuitatem Dei regnumque <lb n="20"/>
            caelorum, non inmerito possumus appellare prophetas, praesertim <lb/>
            quia nonnullos eorum id expressius legimus nuncupatos, <lb/>
            sicut Abraham, sicut Moysen: tamen dies prophetarum <lb/>
            praecipue maximeque hi dicti sunt, ex quo coepit <lb/>
            prophetare Samuel, qui et Saulem prius et eo reprobato <lb n="25"/>
            ipsum Dauid Deo praecipiente unxit in regem, de cuius

<note type="footnote"> 14 Hierem. 25, 11 24 Gen. 20, 7 Deut. 34, 10 </note>

<note type="footnote" rend="script"> 7 deberi se <hi rend="italic">e</hi> 9 indicabit <hi rend="italic">b2 9 v Domb.;</hi> in-iicauit <hi rend="italic">ab1epa</hi> 14 Iere- <lb/>
            <hi rend="italic">miae v 18 terra diluuio a v diluta e gz a f; deluta gl pi; data Fs -</hi> <lb/>
            deleta <hi rend="italic">a b, in marg. e, p v Domb</hi>. 19 in <hi rend="italic">om. e</hi> 20 pro eo e quo <lb/>
            modo <hi rend="italic">e</hi> 21 praedicata, <hi rend="italic">in marg</hi>. praedicta, <hi rend="italic">e</hi> 22 possumus <hi rend="italic">ablp po <lb/>
            Domb.;</hi> possimus <hi rend="italic">b2egv</hi> 25 hii <hi rend="italic">g;</hi> dii, <hi rend="italic">in marg</hi>. hi, <hi rend="italic">e</hi> 26 <hi rend="italic">samuehel e</hi> </note> <lb/>
             
<pb n="205"/>
            ceteri stirpe succederent, quousque illos succedere sic oporteret. <lb/>
            Quae igitur a prophetis sint praedicta de Christo, cum <lb/>
            moriendo decedentibus et nascendo succedentibus suis membris <lb/>
            ciuitas Dei per ista curreret tempora, si omnia uelim <lb/>
            commemorare, in inmensum pergitur, primum quia ipsa scriptura, <lb n="5"/>
            quae per ordinem reges eorumque facta et euenta <lb/>
            digerens uidetur tamquam historica diligentia rebus gestis <lb/>
            occupata esse narrandis, si adiuuante Dei spiritu considerata <lb/>
            tractetur, uel magis uel certe non minus praenuntiandis futuris <lb/>
            quam praeteritis enuntiandis inuenietur intenta; (et hoc perscrutando <lb n="10"/>
            indagare ac disserendo monstrare quam sit operosum <lb/>
            adque prolixum et quam multis indiguum uoluminibus, <lb/>
            quis ignorat, qui haec uel mediocriter cogitat?) deinde quia <lb/>
            ea ipsa, quae ad prophetiam non ambigitur pertinere, ita sunt <lb/>
            multa de Christo regnoque caelorum, quae ciuitas Dei est, <lb n="15"/>
            ut ad hoc aperiendum maior sit disputatio necessaria, quam <lb/>
            huius operis modus flagitat. Proinde ita, si potuero, stilo <lb/>
            moderabor meo, ut huic operi in Dei uoluntate peragendo <lb/>
            nec ea quae supersunt dicam nec ea quae satis sunt praetermittam. <lb/>
             <lb n="20"/>
            
</p>
          
</div>