<div xmlns="http://www.tei-c.org/ns/1.0" type="textpart" subtype="chapter" n="18">
<ab> <title type="sub">CAPUT  XVIII</title> </ab>
          <p>De iterato adloquio Dei ad Abraham, quo ei et <lb/>
            semini eius Chanaan terra promittitur. 
</p>
          <p>Egressus ergo Abraham de Charra septuagensimo quinto <lb/>
            anno aetatis suae, <sic>centensimo</sic> autem quadragensimo et quinto<lb n="5"/>
            patris sui, cum Loth filio fratris et Sarra coniuge perrexit <lb/>
            in terram Chanaan et peruenit usque ad Sichem, ubi rursus <lb/>
            diuinum accepit oraculum, de quo ita scriptum est: Et apparuit <lb/>
            Dominus Abrahae, et dixit illi: Semini tuo <lb/>
            dabo terram hanc. Nihil hic de illo semine dictum est,<lb n="10"/>
            in quo pater factus est omnium gentium, sed de illo solo, <lb/>
            de quo pater est unius Israeliticae gentis; ab hoc enim <lb/>
            semine terra illa possessa est. 
</p>
          
</div>