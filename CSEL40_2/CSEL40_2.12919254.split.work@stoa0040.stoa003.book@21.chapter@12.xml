<div xmlns="http://www.tei-c.org/ns/1.0" type="textpart" subtype="chapter" n="12">
<ab> <title type="sub">CAPUT  XII. </title> </ab>
          <ab>
            <title type="sub">De magnitudine praeuaricationis primae, ob quam aeterna poena omnibus debeatur, qui extra gratiam fuerint Saluatoris. </title>
          </ab>
          <p rend="script">Sed poena aeterna ideo dura et iniusta sensibus uidetur <lb n="5"/>
            humanis, quia in hac infirmitate moribundorum sensuum deest <lb/>
            ille sensus altissimae purissimaeque sapientiae, quo sentiri <lb/>
            possit quantum nefas in illa prima praeuaricatione commissum <lb/>
            sit. Quanto enim magis homo fruebatur Deo, tanto maiore <lb/>
            inpietate dereliquit Deum et factus est malo dignus aeterno, <lb n="10"/>
            qui hoc in se peremit bonum, quod esse posset aeternum. <lb/>
            Hinc est uniuersa generis humani massa damnata; quoniam, <lb/>
            qui hoc primus admisit, cum ea quae in illo fuerat radicata <lb/>
            sua stirpe punitus est, ut nullus ab hoc iusto debitoque supplicio <lb/>
            nisi misericordi et indebita gratia liberetur adque ita <lb n="15"/>
            dispertiatur genus humanum, ut in quibusdam demonstretur <lb/>
            quid ualeat misericors gratia, in ceteris quid iusta uindicta. <lb/>
            Neque enim utrumque demonstraretur in omnibus, quia, si <lb/>
            omnes remanerent in poenis iustae damnationis, in nullo appareret <lb/>
            misericors gratia; rursus si omnes a tenebris transferrentur <lb n="20"/>
            in lucem, in nullo appareret ueritas ultionis. In qua <lb/>
            propterea multo plures quam in illa sunt, ut sic ostendatur, <lb/>
            quid omnibus deberetur. Quod si omnibus redderetur, iustitiam <lb/>
            uindicantis iuste nemo reprehenderet; quia uero tam <lb/>
            multi exinde liberantur, est unde agantur maximae gratiae <lb n="25"/>
            gratuito muneri liberantis.

<note type="footnote" rend="script"> <hi rend="italic">5 uidetur sensibus p</hi> 9 est b 10 derelinquit p1 H1 13 primus <lb/>
            <hi rend="italic">abegppa Domb.;</hi> primitus <hi rend="italic">v</hi> fuerat tradita, <hi rend="italic">in marg</hi>. futura erat <lb/>
            y <lb/>
            railicata, t <hi rend="italic">14 millps g 15 misericordia b p 16 dispitiatur e</hi> <lb/>
            20 gratia <hi rend="italic">71lSS.;</hi> gratia redimentis <hi rend="italic">m</hi>. 2 <hi rend="italic">in mctrg</hi>. e, <hi rend="italic">v</hi> rursum <hi rend="italic">v</hi> <lb/>
            21 seueritas v 22 ut <hi rend="italic">om. g</hi> ostenderetur <hi rend="italic">p</hi> 26 gratuitu <hi rend="italic">g</hi> </note> 
<pb n="542"/>
            
</p>
          
</div>