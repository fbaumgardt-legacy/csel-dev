<div xmlns="http://www.tei-c.org/ns/1.0" type="textpart" subtype="chapter" n="20">
<ab> <title type="sub">CAPUT  XX. </title> </ab>
          <p>De secessione Loth et Abrahae, quae illis salua <lb/>
            caritate conplacuit. 
</p>
          <p>Reuerso igitur Abraham ex Aegypto in locum unde uenerat, <lb/>
            <choice><sic>nanc</sic><corr>nunc</corr></choice> Loth fratris filius ab illo in terram Sodomorum salua <lb n="10"/>
            caritate discessit. Diuites quippe facti erant pastoresque multos <lb/>
            pecorum habere coeperant, quibus inter se rixantibus eo modo <lb/>
            familiarum suarum pugnacem discordiam uitauerunt. Poterat <lb/>
            quippe hinc, ut sunt humana, etiam inter ipsos aliqua rixa <lb/>
            consurgere. Proinde hoc malum praecauentis Abrahae uerba <lb n="15"/>
            ista sunt ad Loth: Non sit rixa inter me et te, et inter <lb/>
            pastores meos et inter pastores tuos, quia homines <lb/>
            fratres nos sumus. Nonne ecce tota terra <lb/>
            ante te est? Discede a me; si tu in sinistram. ego <lb/>
             in dextram; uel si tu in dextram, ego in sinistram. <lb n="20"/>
            <choice><sic>Hiuc</sic><corr>Hinc</corr></choice> fortassis effecta est inter homines pacifica consuetudo, <lb/>
            ut, quando <choice><sic>terrenonim</sic><corr>terrenorum</corr></choice> aliquid partiendum est, maior diuidat, <lb/>
            minor eligat. 
</p>
          
</div>