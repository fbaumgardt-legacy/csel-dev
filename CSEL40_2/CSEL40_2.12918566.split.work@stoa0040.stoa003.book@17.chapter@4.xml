<div xmlns="http://www.tei-c.org/ns/1.0" type="textpart" subtype="chapter" n="4">
<ab> <title type="sub">CAPUT  IIII. </title> </ab>
          <p>De praefigurata commutatione Israelitici regni et <lb/>
            sacerdotii et de his, quae Anna, mater Samuelis, personam <lb/>
            gerens ecclesiae prophetauit. 
</p>
          <p rend="script">Procursus igitur ciuitatis Dei ubi peruenit ad regum tempora,<lb n="5"/>
            quando Dauid Saule reprobato ita regnum primus <lb/>
            obtinuit, ut eius deinde posteri in terrena Hierusalem diuturna <lb/>
            successione regnarent, dedit figuram, re gesta significans <lb/>
            adque praenuntians, quod non est praetereundum silentio, de <lb/>
            rerum mutatione futurarum, quod adtinet ad duo testamenta. <lb n="10"/>
            uetus et nouum, ubi sacerdotium regnumque mutatum est <lb/>
            per sacerdotem eundemque regem nouum ac sempiternum. <lb/>
            qui est Christus Iesus. Nam et Heli sacerdote reprobato <lb/>
            substitutus in Dei ministerium Samuel simul officio functus <lb/>
            sacerdotis et iudicis, et Saule abiecto rex Dauid fundatus in<lb n="15"/>
            regno hoc quod dico figurauerunt. Mater quoque ipsa Samuelis <lb/>
            Anna, quae prius fuit sterilis et posteriore fecunditate laetata <lb/>
            est, prophetare aliud non uidetur, cum gratulationem suam <lb/>
            Domino fundit exultans, quando eundem puerum natum et <lb/>
            ablactatum Deo reddidit eadem. pietate, qua uouerat. Dicit <lb n="20"/>
            enim: Confirmatum est cor meum in Domino, <sic>exal</sic>. <lb/>
            tatum est cornu meum in Deo meo. Dilatatum est <lb/>
            super inimicos meos os meum, laetata sum in salutari <lb/>
            tuo. Quoniam non est sanctus sicut Dominus, et <lb/>
            non est iustus sicut Deus noster; non est sanctus <lb n="25"/>
            praeter te. Nolite gloriari et nolite loqui excelsa, <lb/>
            neque procedat magniloquium de ore uestro. Quoniam

<note type="footnote"> 21 Reg. I, 2, 1-10, sec. LXX <lb/>
            Y </note>

<note type="footnote" rend="script"> <hi rend="italic">.8 res e 9 de om. p 10 futura, ? m. 2 mperscr., e</hi> 14 ministerium <lb/>
            <hi rend="italic">abegpv;</hi> seruitium p <hi rend="italic">Domb</hi>. 14 officium <hi rend="italic">aega f 19fuditp</hi> <lb/>
            20 reddidit <hi rend="italic">agpaf;</hi> reddit <hi rend="italic">bev Donib</hi>. 21 exaltatum <hi rend="italic">egpp Domb</hi>. <lb/>
            et exalt. <hi rend="italic">abafv</hi> 22 cornu <hi rend="italic"><foreign xml:lang="grc">α</foreign>b<foreign xml:lang="grc">α</foreign>f<foreign xml:lang="grc">ν</foreign></hi> cor b'; cornum <hi rend="italic">paf Domb</hi>. <lb/>
            dilatum <hi rend="italic">e</hi> 23 os meum super inim. meos <hi rend="italic">a sec. cod. Alex</hi>. 24 sicut <lb/>
            ... :...... sanctus ow. <hi rend="italic">e'</hi> 26 gloriari <hi rend="italic">abep</hi> pa <hi rend="italic">Domb.;</hi> gloriari BU- <lb/>
            <hi rend="italic">perbe gv</hi> </note> <lb/>
             
<pb n="211"/>
            Deus scientiarum Dominus, et Deus praeparans <choice><sic>adinnentiones</sic><corr>adinuentiones</corr></choice> <lb/>
            suas. Arcum potentium fecit infirmum, et <lb/>
            infirmi praecincti sunt uirtute. Pleni panibus minorati <lb/>
            sunt, et esurientes transierunt terram. Quia <lb/>
            sterilis peperit septem, et multa in filiis infirmata <lb n="5"/>
            est. Dominus mortificat et uiuificat, deducit ad inferos <lb/>
            et reducit. Dominus pauperes facit et ditat, humiliat <lb/>
            et exaltat. Suscitat a terra pauperem et de stercore <lb/>
            erigit inopem, ut conlocet eum cum potentibus <lb/>
            populi, et sedem gloriae hereditatem dans eis; dans <lb n="10"/>
            uotum uouenti, et benedixit annos iusti, quoniam <lb/>
            non in uirtute potens est uir. Dominus infirmum <lb/>
            faciet aduersarium suum, Dominus sanctus. Non glorietur <lb/>
            prudens in prudentia sua, et non glorietur <lb/>
             potens in potentia sua, et non glorietur diues in <lb n="15"/>
            diuitiis suis; sed in hoc glorietur, qui gloriatur, <lb/>
            intellegere et scire Dominum et facere iudicium et <lb/>
            <choice><sic>institiam</sic><corr>iustitiam</corr></choice> in medio terrae. Dominus ascendit in caelos <lb/>
            et tonuit; ipse iudicabit extrema terrae, quia iustus <lb/>
            est; et dat uirtutem regibus nostris, et exaltabit <lb n="20"/>
            cornu christi sui. 
</p>
          <p>Itane uero uerba haec unius putabuntur esse mulierculae. <lb/>
            de nato sibi filio gratulantis? Tantumne mens hominum a <lb/>
            luce ueritatis auersa est, ut non sentiat supergredi modum <lb/>
             <choice><sic>ferainae</sic><corr>feminae</corr></choice> huius dicta quae fudit? Porro qui rebus ipsis, quae <lb n="25"/>
            iam coeperunt etiam in hac terrena peregrinatione conpleri, <lb/>
            conuenienter mouetur, nonne intendit et adspicit et agnoscit <lb/>
            per hanc mulierem, cuius etiam nomen, id est Anna, gratia <lb/>
            eius interpretatur, ipsam religionem Christianam, ipsam

<note type="footnote"> 3 infirmi <hi rend="italic">a b2 e g p v</hi> infirmes bl p a <hi rend="italic">Domb</hi>. (infirmi <hi rend="italic">212, 8 mss.)</hi> <lb/>
            5 eeptim <hi rend="italic">g</hi> 9 principibus p 11 benedicit e2 12 in uirtutg <hi rend="italic">e</hi> <lb/>
            potest uir <hi rend="italic">m. 2 reecript. g</hi> 18 faciens <hi rend="italic">p, fortasse recte cf</hi>. praeparanB <lb/>
            <hi rend="italic">l. 1 et</hi> dans-dans <hi rend="italic">l. 10;</hi> facit <hi rend="italic">b</hi> suurn] eius f 15 <hi rend="italic">uerba</hi> potens <lb/>
            <hi rend="italic">usque ad</hi> glorietur <hi rend="italic">l. 16 ont. e</hi> 17 scire et intell. <hi rend="italic">a</hi> 19 et ipse <hi rend="italic">b g a</hi> <lb/>
            20 <hi rend="italic">alterum</hi> et <hi rend="italic">om. p</hi> exaltauit <hi rend="italic">bea</hi> 21 cornu <hi rend="italic">abegpv;</hi> cornum pa <lb/>
            <hi rend="italic">Jhmb</hi>. 25 huius feminae frijiu? <hi rend="italic">e</hi> 28 etiam <hi rend="italic">om</hi>. p </note>

<note type="footnote"> 14* </note> <lb/>
             
<pb n="212"/>
            ciuitatem Dei, cuius rex est et conditor Christus, ipsam postremo <lb/>
            Dei gratiam prophetico spiritu sic locutam, a qua superbi <lb/>
            alienantur, ut cadant, qua humiles inplentur, ut surgant, quod <lb/>
            maxime hymnus iste personuit? Nisi quisquam forte dicturus <lb/>
            est nihil istam prophetasse mulierem, sed Deum tantummodo<lb n="5"/>
            propter filium, quem precata inpetrauit, exultanti praedicatione <lb/>
            laudasse. Quid ergo sibi uult quod ait: Arcum potentium <lb/>
            fecit infirmum, et infirmi praecincti sunt uirtute; <lb/>
            pleni panibus minorati sunt, et esurientes transierunt <lb/>
            terram; quia sterilis peperit septem, et multa <lb n="10"/>
            in filiis infirmata est? Numquid septem ipsa pepererat, <lb/>
            quamuis sterilis fuerit? Unicum habebat, quando ista dicebat; <lb/>
            sed nec postea septem peperit, siue sex, quibus- septimus <lb/>
            esset ipse Samuel, sed tres mares et duas <choice><sic>faminas</sic><corr>feminas</corr></choice>. Deinde <lb/>
            in illo populo cum adhuc nemo regnaret, quod in extremo <lb n="15"/>
            posuit: Dat uirtutem regibus nostris, et exaltabit <lb/>
            cornu christi sui, unde dicebat, si non prophetabat? 
</p>
          <p rend="script">Dicat ergo ecclesia <choice><sic>Chnsti</sic><corr>Christi</corr></choice>, ciuitas regis magni, gratia <lb/>
            plena, prole fecunda, dicat quod tanto ante de se prophetatum <lb/>
            per os huius piae matris agnoscit: Confirmatum est cor <lb n="20"/>
            meum in Domino, exaltatum est cornu meum in Deo <lb/>
            meo. Vere confirmatum cor et cornu uere exaltatum, quia <lb/>
            non in se, sed in Domino Deo suo. Dilatatum est super <lb/>
            inimicos meos os meum; quia et in angustiis pressurarum <lb/>
            sermo Dei non est adligatus nec in praeconibus adligatis. <lb n="25"/>
            Laetata sum, inquit, in salutari tuo. Christus est iste <lb/>
            Iesus, quem Simeon, sicut in euangelio legitur, senex amplectens <lb/>
            paruum, agnoscens magnum: Nunc dimittis, inquit.

<note type="footnote"> 28 Lc. 2, 29 sq. </note>

<note type="footnote" rend="script"> 5 tautumjJ/j, <hi rend="italic">eras</hi>. modo, <hi rend="italic">e</hi> 7 potentiae <hi rend="italic">b</hi> 8 uirtatee <hi rend="italic">el;</hi> airtutem <lb/>
            /.XI 10 11 13 <hi rend="italic">septim g</hi> 16 <hi rend="italic">exaltauit 6 e</hi> 17 cornum p1 <hi rend="italic">/ Domb</hi>. <lb/>
            21 et exalt. v cornum p a <hi rend="italic">Domb.;</hi> cor bl 22 est cor <hi rend="italic">e</hi> cornum a <lb/>
            25 allegatis <hi rend="italic">g</hi> 26 in <hi rend="italic">om. e</hi> 27 sanctus symeon <hi rend="italic">e</hi> sicut et <hi rend="italic">g</hi> <lb/>
            28 dimittis inquit <hi rend="italic">a e gt p v;</hi> dimittes inq. <hi rend="italic">bgl;</hi> inq. dimittes p1 o; inq. <lb/>
            dimittis <hi rend="italic">Domb</hi>. </note> <lb/>
             
<pb n="213"/>
            Domine, seruum tuum in pace, quoniam uiderunt <lb/>
            oculi mei salutare tuum. Dicat itaque ecclesia: Laetata <lb/>
            sum in salutari tuo; quoniam non est sanctus, sicut <lb/>
            Dominus, et non est iustus, sicut Deus noster; tamquam <lb/>
            sanctus et sanctificans, iustus et iustificans. Non est <lb n="5"/>
            sanctus praeter te, quia nemo fit nisi abs te. Denique <lb/>
            sequitur: Nolite gloriari et nolite loqui excelsa, neque <lb/>
            exeat magniloquium de ore uestro; quoniam Deus <lb/>
            scientiarum Dominus. Ipse uos scit, et ubi nemo scit; <lb/>
            quoniam qui putat se aliquid esse, cum nihil sit, se <lb n="10"/>
            ipsum seducit. Haec dicuntur aduersariis ciuitatis Dei ad <lb/>
            Babyloniam pertinentibus, de sua uirtute praesumentibus, in <lb/>
            se, non in Domino gloriantibus; ei quibus sunt etiam carnales <lb/>
            Israelitae, - terrenae Hierusalem ciues terrigenae, qui, ut dicit <lb/>
            apostolus, ignorantes Dei iustitiam (id est, quam dat <lb n="15"/>
            homini Deus, qui solus est iustus adque iustificans) et suam <lb/>
            uolentes constituere (id est uelut a se sibi partam, non <lb/>
            ab illo inpertitam) iustitiae Dei non sunt subiecti, utique <lb/>
            quia superbi, de suo putantes, non de Dei, posse placere se <lb/>
             Deo, qui est Deus scientiarum adque ideo et arbiter conscientiarum, <lb n="20"/>
            ibi uidens cogitationes hominum, quoniam uanae sunt, <lb/>
            si hominum sunt et ab illo non sunt. Et praeparans, inquit, <lb/>
            adinuentiones suas. Quas adinuentiones putamus, nisi ut <lb/>
            superbi cadant et humiles surgant? Has quippe adinuentiones <lb/>
             exsequitur dicens: Arcus potentium infirmatus est, et <lb n="25"/>
            infirmi praecincti sunt uirtute. Infirmatus est arcus, id <lb/>
            est intentio eorum, qui tam potentes sibi uidentur, ut sine <lb/>
            Dei dono adque adiutorio humana sufficientia diuina possint <lb/>
            inplere mandata, et praecinguntur uirtute, quorum interna <lb/>
             uox est: Miserere mei, Domine, quoniam infirmus sum.

<note type="footnote"> 10 Gal. 6, 3 15 Rom. 10, 3 21 Ps. 93, 11 30 Ps. 6, 3 </note>

<note type="footnote"> 2 laeta el 7 gloriari <hi rend="italic">ablegppf Domb.;</hi> glor. superbe <hi rend="italic">b2 a v <lb/>
            9 nemo sit e 10 se ipsum se inducit e</hi> 16 adque] et v 17 statuere <lb/>
            <hi rend="italic">af</hi> partam <hi rend="italic">gpv;</hi> paratam <hi rend="italic">abep;</hi> factam <hi rend="italic">f</hi> 19 se <hi rend="italic">om. gx</hi> <lb/>
            27 potentea esse <hi rend="italic">e</hi> 28 sofficientiae el </note> <lb n="30"/>
             
<pb n="214"/>
            Pleni panibus, inquit, minorati sunt, et esurientes <lb/>
            transierunt terram. Qui sunt intellegendi pleni <choice><sic>panihus</sic><corr>panibus</corr></choice>. <lb/>
            nisi idem ipsi quasi potentes, id est Israelitae, quibus credita <lb/>
            sunt eloquia Dei? Sed in eo populo ancillae filii minorati <lb/>
            sunt (quo uerbo minus quidem Latine, bene tamen expressum<lb n="5"/>
            est, quod ex maioribus minores facti sunt), quia et in ipsis <lb/>
            panibus, id est diuinis eloquiis, quae Israelitae soli tunc <lb/>
            ex omnibus gentibus acceperunt, terrena sapiunt. Gentes <lb/>
            autem, quibus lex illa non erat data, postea quam per nouum <lb/>
            testamentum ad eloquia illa uenerunt, multum esuriendo<lb n="10"/>
            terram transierunt, quia in eis non terrena, sed caelestia <lb/>
            sapuerunt. Et hoc uelut quaereretur causa quur factum sit: <lb/>
            Quia sterilis, inquit, peperit septem, et multa in filiis <lb/>
            infirmata est. Hic totum quod <sic>propbetabatur</sic> eluxit agnoscentibus <lb/>
            numerum septenarium, quo est uniuersae ecclesiae<lb n="15"/>
            significata perfectio. Propter quod et Iohannes apostolus ad <lb/>
            septem scribit ecclesias, eo modo se ostendens ad unius <lb/>
            plenitudinem scribere; et in prouerbiis Salomonis hoc antea <lb/>
            praefigurans Sapientia aedificauit sibi domum et subfulsit <lb/>
            columnas septem. Sterilis enim erat in omnibus gentibus<lb n="20"/>
            Dei ciuitas, antequam iste fetus, quem cernimus, oreretur. <lb/>
            Cernimus etiam, quae multa in filiis erat, nunc infirmatam <lb/>
            Hierusalem terrenam; quoniam quicumque filii liberae in ea <lb/>
            erant, uirtus eius erant; nunc uero ibi quoniam littera est <lb/>
            et spiritus non est, amissa uirtute infirmata est. <lb n="25"/>
            
</p>
          <p>Dominus mortificat et uiuificat; mortificauit illam. <lb/>
            quae multa erat in filiis, et uiuificauit hanc sterilem, quae <lb/>
            peperit septem. Quamuis commodius possit intellegi eosdem <lb/>
            uiuificare, quos mortificauerit. Id enim uelut repetiuit addendo: <lb/>
            Deducit ad inferos et reducit Quibus enim

<note type="footnote"> 4 Rom. 3, 2 16 Apoc. 1, 4 18 Prou. 9, 1 </note>

<note type="footnote"> 3 iidem <hi rend="italic">v</hi> 5 latino <hi rend="italic">abegppv;</hi> latine a <hi rend="italic">Domb</hi>. 10 esurienda e' <lb/>
            <hi rend="italic">13 septim g 14 hoc g 15 quod ex g 16 iohannis gl</hi> 17 Beptiin jp1 <lb/>
            19 subfulsit <hi rend="italic">g;</hi> suffulsit <hi rend="italic">rell. v</hi> 20 septim gl 21 oreretur <hi rend="italic">g Domb.;</hi> <lb/>
            oriretur <hi rend="italic">abep v</hi> 22 in filiis <hi rend="italic">om. g</hi> 28 septim <hi rend="italic">g</hi> </note> <lb n="30"/>
             
<pb n="215"/>
            dicit apostolus: Si mortui estis cum Christo, quae <lb/>
            sursum sunt quaerite, ubi Christus est in dextera <lb/>
            Dei sedens, salubriter utique mortificantur a Domino: <lb/>
            quibus adiungit: Quae sursum sunt sapite, non quae <lb/>
            super terram; ut ipsi sint illi, qui esurientes transierunt <lb n="5"/>
            terram. Mortui enim estis, inquit; ecce quo <lb/>
            modo salubriter mortificat Deus; deinde sequitur: Et uita <lb/>
            uestra abscondita est cum Christo in Deo; ecce quo <lb/>
            modo eosdem ipsos uiuificat Deus. Sed numquid eosdem <lb/>
            deduxit ad inferos et reduxit? Hoc utrumque sine controuersia <lb n="10"/>
            fidelium in illo potius uidemus inpletum, capite <lb/>
            scilicet nostro, cum quo uitam nostram in Deo apostolus <lb/>
            dixit absconditam. Nam cum proprio filio non pepercit, <lb/>
            sed pro nobis omnibus tradidit eum, isto modo utique <lb/>
            mortificauit eum; et quia resuscitauit a mortuis, eundem <lb n="15"/>
            rursus uiuificauit. Et quia in prophetia uox eius agnoscitur: <lb/>
            Non derelinques animam meam in inferno, <lb/>
            eundem deduxit ad inferos et reduxit. Hac eius paupertate <lb/>
            ditati sumus. Dominus enim pauperes facit et ditat. <lb/>
            Nam quid hoc sit ut sciamus, quod sequitur audiamus: <lb n="20"/>
            Humiliat et exaltat; utique superbos humiliat et humiles <lb/>
            exaltat. Quod enim alibi legitur: Deus superbis resistit, <lb/>
            humilibus autem dat gratiam, hoc totus habet sermo <lb/>
            huius, cuius nomen interpretatur gratia eius. 
</p>
          <p>Iam uero quod adiungitur: Suscitat a terra pauperem, <lb n="25"/>
            de nullo melius quam de illo intellego, qui propter nos <lb/>
            pauper factus est, cum diues esset, ut eius paupertate, <lb/>
            sicut paulo ante dictum est, ditaremur. Ipsum enim

<note type="footnote"> 1 Col. 3, 1 sqq. 13 Rom. 8, 32 17 Ps. 15, 10 22 Iac. 4, 6 <lb/>
            26 2. Cor. 8, 9 </note>

<note type="footnote"> 1 si mortui estia] si consurrexistis <hi rend="italic">sacr. BilJl</hi>. 2 ubi <hi rend="italic">usque ad</hi> sapite <lb/>
            <hi rend="italic">I</hi>. 4 <hi rend="italic">om</hi>. bl dextera <hi rend="italic">g, in marg. b1</hi> 5 ut <hi rend="italic">ex</hi> et <hi rend="italic">corr. b</hi> 13 cum <lb/>
            <hi rend="italic">ffpv;</hi> qui <hi rend="italic">abe pa Domb</hi>. 17 derelinquens <hi rend="italic">g</hi> 18 et <hi rend="italic">om. e</hi> 19 facit <lb/>
            et ditat] et diuites facit a 21 et <hi rend="italic">ante</hi> humil. <hi rend="italic">om. e</hi> 22 resistet <hi rend="italic">g</hi> <lb/>
            27 factus est pauper v </note> <lb/>
             
<pb n="216"/>
            de terra suscitauit tam cito, ut caro eius non uideret corruptionem. <lb/>
            Nec illud ab illo alienabo, quod additum est: Et <lb/>
            de stercore erigit inopem. Inops quippe idem, qui pauper; <lb/>
            stercus uero, unde erectus est, rectissime intelleguntur persecutores <lb/>
            ludaei, in <choice><sic>quomm</sic><corr>quorum</corr></choice> numero cum se dixisset apostolus <lb n="5"/>
            ecclesiam persecutum: Quae mihi fuerunt, inquit, lucra, <lb/>
            haec propter Christum damna esse duxi; nec solum <lb/>
            detrimenta, uerum etiam stercora existimaui esse, ut <lb/>
            Christum lucri facerem. De terra ergo suscitatus est ille <lb/>
            supra omnes diuites pauper, et de illo stercore erectus est<lb n="10"/>
            supra omnes opulentos ille inops, ut sedeat cum potentibus <lb/>
            populi, quibus ait: Sedebitis super duodecim <lb/>
            sedes, et sedem gloriae hereditatem dans eis; dixerant <lb/>
            enim potentes illi: Ecce nos dimisimus omnia et secuti <lb/>
            sumus te. Hoc uotum potentissime uouerant. Sed unde hoc<lb n="15"/>
            eis, nisi ab illo, de quo hic continuo dictum est: Dans <lb/>
            uotum uouenti? Alioquin ex illis essent potentibus, quorum <lb/>
            infirmatus est arcus. Dans, inquit, uotum uouenti. Non <lb/>
            enim Domino quisquam quidquam rectum uoueret, nisi qui <lb/>
            ab illo acciperet quod uoueret. Sequitur: Et benedixit <lb n="20"/>
            annos <choice><sic>iusn</sic><corr>iusti</corr></choice>, ut cum illo scilicet sine fine uiuat, cui dictum <lb/>
            est: Et anni tui non deficient. Ibi enim stant anni, hic <lb/>
            autem <choice><sic>trauseunt</sic><corr>transeunt</corr></choice>, immo pereunt; antequam ueniant enim, non <lb/>
            sunt; cum autem uenerint, non erunt, quia cum suo fine <lb/>
            ueniunt. Horum autem duorum, id est dans uotum uouenti,<lb n="25"/>
            et benedixit annos iusti, unum est quod facimus, alterum <lb/>
            quod sumimus. Sed hoc alterum Deo largitore non sumitur. <lb/>
            nisi cum ipso adiutore primum illud efficitur: Quia non in <lb/>
            uirtute potens est uir. Dominus infirmum faciet <lb/>
            aduersarium eius; illum scilicet, qui homini uouenti <lb n="30"/>
            inuidet et resistit, ne ualeat inplere quod uouit. Potest ex

<note type="footnote"> 2 Ps. 112, 7 6 Phil. 3, 7 sq. 12 Mt. 19, 28 14 Mt. 19, 27 <lb/>
            22 Pa. 101, 28 </note>

<note type="footnote"> 6 inquit, fuerunt v 9 lucrificerem <hi rend="italic">e</hi> 13 hereditate e 19 quia <hi rend="italic">e g</hi> <lb/>
            20 acceperit <hi rend="italic">g</hi> 23 enim ueniant v 24 uenerint <hi rend="italic">om. e</hi> </note> <lb/>
             
<pb n="217"/>
            ambiguo Graeco intellegi et aduersarium suum. Cum enim <lb/>
            Dominus possidere nos coeperit, profecto aduersarius, qui <lb/>
            noster fuerat, ipsius fit, et uincetur a nobis, sed non uiribus <lb/>
            nostris, quia non in uirtute potens est uir. Dominus <lb/>
             ergo infirmum faciet aduersarium suum, Dominus <lb n="5"/>
            sanctus; ut uincatur a sanctis, quos Dominus sanctus sanctorum <lb/>
            efficit sanctos. 
</p>
          <p>Ac per hoc non glorietur prudens in sua prudentia, <lb/>
            et non glorietur potens in sua potentia, et non glorietur <lb/>
            diues in diuitiis suis; sed in hoc glorietur, qui <lb n="10"/>
            gloriatur, intellegere et scire Dominum et facere <lb/>
            iudicium et iustitiam in medio terrae. Non parua ex <lb/>
            parte intellegit et scit Dominum, qui intellegit et scit etiam <lb/>
            hoc a Domino sibi dari, ut intellegat et sciat Dominum. <lb/>
             Quid enim habes, ait apostolus, quod non accepisti? <lb n="15"/>
            Si autem et accepisti, quid gloriaris, quasi non acceperis? <lb/>
            id est, quasi a te ipso tibi sit, unde gloriaris. Facit <lb/>
            autem iudicium et iustitiam, qui recte uiuit. Recte autem <lb/>
            uiuit. qui obtemperat praecipienti Deo; et finis praecepti, <lb/>
             id est, ad quod refertur praeceptum, caritas est de corde <lb n="20"/>
            puro et conscientia bona et fide non ficta. Porro ista <lb/>
            caritas, sicut Iohannes apostolus testatur, ex Deo est. <lb/>
            Facere igitur iudicium et iustitiam ex Deo est. Sed quid <lb/>
            est: In medio terrae? Neque enim non debent facere iudicium <lb/>
            et iustitiam qui habitant in extremis terrae. Quis hoc <lb n="25"/>
            dixerit? Quur ergo additum est: In medio terrae? Quod <lb/>
            si non adderetur et tantummodo diceretur: Facere iudicium <lb/>
            et iustitiam, magis hoc praeceptum ad utrosque homines <lb/>
            pertineret, et mediterraneos et maritimos. Sed ne quisquam <lb/>
             putaret post finem uitae, quae in hoc agitur corpore, superesse

<note type="footnote"> 15 1. Cor. 4, 7 19 1. Tim. 1, 5 22 1. Io. 4, 7 </note>

<note type="footnote"> 1 et <hi rend="italic">om</hi>. rt1 3 fit et uincetur p pl; fiet et uincetur <hi rend="italic">a b;</hi> fit et uincitur <lb/>
            <hi rend="italic">egv Domb</hi>. 4 non <hi rend="italic">om. gl</hi> uirtute sua <hi rend="italic">e</hi> 7 effecit v <lb/>
            <hi rend="italic">8 prudens sua v</hi> 9 potent. sua v <hi rend="italic">13 et sciat etiam e</hi> 19 fines e1 <lb/>
            23 iustitiam et iudicium <hi rend="italic">e</hi> </note> <lb n="30"/>
             
<pb n="218"/>
            tempus iudicium iustitiamque faciendi, quam dum esset in <lb/>
            carne non fecit, et sic diuinum euadi posse iudicium: in <lb/>
            medio terrae mihi uidetur dictum 'cum quisque uiuit in <lb/>
            corpore'. In hac quippe uita suam terram quisque circumfert, <lb/>
            quam moriente homine recipit terra communis, resurgenti<lb n="5"/>
            utique redditura. Proinde in medio terrae, id est, cum anima <lb/>
            nostra isto terreno clauditur corpore, faciendum est iudicium <lb/>
            adque iustitia, quod nobis prosit in posterum, quando recipit <lb/>
            quisque secundum ea, quae per corpus gessit, <lb/>
            siue bonum siue malum. Per corpus quippe ibi <sic>diiit</sic><lb n="10"/>
            apostolus per tempus, quo uixit in corpore. Neque enim si <lb/>
            quis maligna mente adque inpia cogitatione blasphemet <lb/>
            neque id ullis membris corporis operetur, ideo non erit reus. <lb/>
            quia id non motu corporis gessit, cum hoc per illud tempus <lb/>
            gesserit, quo gessit et corpus. Isto modo congruenter intellegi<lb n="15"/>
            potest etiam illud, quod in psalmo legitur: Deus autem <lb/>
            rex noster ante saecula operatus est salutem in medio <lb/>
            terrae; ut Dominus Iesus accipiatur Deus noster, qui est <lb/>
            ante saecula, quia per ipsum facta sunt saecula, operatus <lb/>
            salutem nostram in medio terrae, cum Verbum caro factum<lb n="20"/>
            est et terreno habitauit in corpore. 
</p>
          <p rend="script">Deinde postea quam prophetatum est in his uerbis Annae, <lb/>
            quo modo gloriari debeat, qui gloriatur, non in se utique, <lb/>
            sed in Domino, propter retributionem, quae in die iudicii <lb/>
            futura est: Dominus ascendit, inquit, in caelos et tonuit; <lb n="25"/>
            ipse iudicabit extrema terrae, quia iustus est. Prorsus <lb/>
            ordinem tenuit confessionis fidelium. Ascendit enim in caelum <lb/>
            Dominus Christus, et inde uenturus est ad uiuos et mortuos <lb/>
            iudicandos. Nam quis ascendit, sicut dicit apostolus, nisi

<note type="footnote"> 8 2. Cor. 5, 10 16 Ps. 73, 12 20 Io. 1, 14 29 Eph. 4, 9 sq. </note>

<note type="footnote" rend="script"> 1 dum] diu, <hi rend="italic">in marg</hi>. do, e; cum p est <hi rend="italic">g</hi> 5 recepit «'/ recipiet <hi rend="italic">e1<lb/>
             resurienti e1 8 et iust. v iusticiam g recipiet abelv</hi> 9 per] <lb/>
            in <hi rend="italic">g</hi> 13 et neque <hi rend="italic">g</hi> 19 quia.... saecula <hi rend="italic">om</hi>. 91 operatus eat e <lb/>
            22 his <hi rend="italic">om</hi>. e' 25 deus, <hi rend="italic">in marg. dftf. e</hi> inquit, ascendit v 27 <hi rend="italic">sq</hi>. do- <lb/>
            <hi rend="italic">minus in caelum xps e</hi> uenturos el </note> <lb/>
             
<pb n="219"/>
            qui et descendit in inferiores partes terrae? Qui <lb/>
            descendit, ipse est et qui ascendit super omnes <lb/>
            caelos, ut adinpleret omnia. Per nubes ergo suas tonuit, <lb/>
            quas sancto Spiritu cum ascendisset inpleuit. De quibus <lb/>
            ancillae Hierusalem, hoc est ingratae uineae, comminatus est <lb n="5"/>
            aput Esaiam prophetam, ne pluant super eam imbrem. Sic <lb/>
            autem dictum est: Ipse iudicabit extrema terrae, ac <lb/>
            si diceretur: 'Etiam extrema terrae.' Non enim alias partes <lb/>
            non iudicabit, qui omnes homines procul dubio iudicabit. <lb/>
            Sed melius intelleguntur extrema terrae extrema hominis: <lb n="10"/>
            quoniam non iudicabuntur, quae in melius uel in deterius <lb/>
            medio tempore commutantur, sed in quibus extremis inuentus <lb/>
            <choice><sic>fnerit</sic><corr>fuerit</corr></choice>, qui iudicabitur. Propter quod dictum est: Qui perseuerauerit <lb/>
            usque in finem, hic saluus erit. Qui ergo <lb/>
            perseueranter facit iudicium et iustitiam in medio terrae, non <lb n="15"/>
            damnabitur, cum iudicabuntur extrema terrae. Et dat, inquit, <lb/>
            uirtutem regibus nostris; ut non eos iudicando condemnet. <lb/>
            Dat eis uirtutem, qua carnem sicut reges regant et <lb/>
            in illo mundum, qui propter eos fudit sanguinem, uincant. <lb/>
            Et exaltabit cornu christi sui. Quo modo Christus <lb n="20"/>
            exaltabit cornu christi sui? De quo enim supra dictum est: <lb/>
            Dominus ascendit in caelos, et intellectus est Dominus <lb/>
            Christus: ipse, sicut hic dicitur, exaltabit cornu christi <lb/>
            sui. Quis ergo est christus Christi? An cornu exaltabit <lb/>
             uniuscuiusque fidelis sui, sicut ista ipsa in principio huius <lb n="25"/>
            hymni ait: Exaltatum est cornu meum in Deo <choice><sic>IDeo</sic><corr>meo</corr></choice>? <lb/>
            Omnes quippe unctos eius chrismate recte christos possumus <lb/>
            dicere; quod tamen totum cum suo capite corpus unus est <lb/>
            Christus. Haec Anna prophetauit, Samuelis mater, sancti

<note type="footnote">7 Esai. 5, 6 18 Mt. 10, 22 </note>

<note type="footnote"> <hi rend="italic">1 et om. g</hi> 4 Spiritu sancto v <hi rend="italic">6 Isaiam v 8 sic e 11 qua e1;</hi> <lb/>
            quia <hi rend="italic">e3</hi> 13 quod <hi rend="italic">sup. lin. e</hi> 19 fundit <hi rend="italic">e</hi> 20 <hi rend="italic">sqq</hi>. cornum a <hi rend="italic">Domb</hi>. <lb/>
            21 eialtauit <hi rend="italic">p</hi> enim <hi rend="italic">sup. lin. e</hi> supra <hi rend="italic">om. p</hi> scriptum est <hi rend="italic">p</hi> <lb/>
            23 dicitur hic <hi rend="italic">e</hi> 24 chrieti <hi rend="italic">p DomL.;</hi> christi sui <hi rend="italic">abegv</hi> 25 ipsa <lb/>
            ista <hi rend="italic">e</hi> 27 christos <hi rend="italic">aup. lin. e</hi> 28 dicere, <hi rend="italic">in marg</hi>. intellegere, e </note> <lb/>
             
<pb n="220"/>
            uiri multumque laudati; in quo quidem tunc figurata est <lb/>
            mutatio ueteris sacerdotii et nunc inpleta, quando infirmata <lb/>
            est quae multa erat in filiis, ut nouum haberet in Christo <lb/>
            sacerdotium sterilis, quae peperit septem. 
</p>
          
</div>