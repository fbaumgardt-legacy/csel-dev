<div xmlns="http://www.tei-c.org/ns/1.0" type="textpart" subtype="chapter" n="33">
<ab> <title type="sub">CAPUT  XXXIII. </title> </ab>
          <p>De Rebecca nepte Nachor, quam Isaac accepit <lb/>
            uxorem. 
</p>
          <p>Deinde Rebeccam neptem Nachor patrui sui, cum annorum <lb/>
            quadraginta esset Isaac, duxit uxorem, centensimo scilicet et <lb n="5"/>
            quadragensimo anno uitae patris sui, triennio post mortem <lb/>
            matris suae. Ut autem illam duceret, quando ab eius patre <lb/>
            in Mesopotamiam seruus missus est, quid aliud demonstratum <lb/>
            est, cum eidem seruo dixit Abraham: Pone manum tuam <lb/>
            sub femore meo, et adiurabo te per Dominum <lb n="10"/>
            Deum caeli et Dominum terrae, ut non sumas <lb/>
            uxorem filio meo Isaac a filiabus <sic>Chanallaeorum</sic>, <lb/>
            nisi Dominum Deum caeli et Dominum terrae in carne, quae <lb/>
            ex illo femore trahebatur, fuisse uenturum? Numquid haec <lb/>
             parua sunt praenuntiatae indicia ueritatis, quam conpleri <lb n="15"/>
            uidemus in Christo? 
</p>
          
</div>