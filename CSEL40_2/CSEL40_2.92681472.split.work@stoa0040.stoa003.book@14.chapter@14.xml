<div xmlns="http://www.tei-c.org/ns/1.0" type="textpart" subtype="chapter" n="14">
<ab> <title type="sub">CAPUT  XIIII. </title> </ab>
          <ab>
            <title type="sub">De superbia transgressoris, quae ipsa fuit transgressione deterior,</title>
          </ab>
          <p>Sed est peior damnabiliorque superbia, qua etiam in peccatis <lb/>
            manifestis suffugium excusationis inquiritur; sicut illi<lb n="5"/>
            primi homines, quorum et illa dixit: Serpens seduxit me, <lb/>
            et manducaui, et ille dixit: Mulier, quam dedisti mecum, <lb/>
            haec mihi dedit a ligno, et edi. Nusquam hic <lb/>
            sonat petitio ueniae, nusquam inploratio medicinae. Nam <lb/>
            licet isti non sicut Cain quod commiserunt negent, adhuc<lb n="10"/>
            tamen superbia in aliud quaerit referre quod perperam fecit: <lb/>
            superbia mulieris in serpentem, superbia uiri in mulierem. <lb/>
            Sed accusatio potius quam excusatio uera est, ubi mandati <lb/>
            diuini est aperta transgressio. Neque enim hoc propterea non <lb/>
            fecerunt, quia id mulier serpente suadente, uir muliere inpertiente<lb n="15"/>
            commisit, quasi quidquam Deo, cui uel crederetur uel <lb/>
            cederetur, <choice n="0.5"><sic n="7">anteponendum</sic><corr n="7">anteponendam</corr></choice> fuit. 
</p>
          
</div>