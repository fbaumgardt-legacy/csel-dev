<div xmlns="http://www.tei-c.org/ns/1.0" type="textpart" subtype="chapter" n="42">
<ab>             <title type="sub">CAPUT  XXXXII. </title>           </ab>
          <p>De filiis Ioseph, quos Iacob prophetica manuum suarum <lb/>
            transmutatione benedixit. 
</p>
          <p>Sicut autem duo Isaac filii. Esau et Iacob, figuram praebuerunt <lb/>
            duorum populorum in Iudaeis et Christianis (quamuis, <lb n="5"/>
            quod ad carnis propaginem pertinet, nec Iudaei uenerint de <lb/>
            semine Esau. sed Idumaei; nec Christianae gentes de Iacob, <lb/>
            sed potius Iudaei; ad hoc enim tantum figura ualuit, quod <lb/>
            dictum est: Maior seruiet minori): ita factum est etiam <lb/>
            in duobus filiis Ioseph; nam maior gessit typum Iudaeorum,<lb n="10"/>
            Christianorum autem minor. Quos cum benediceret Iacob, <lb/>
            manum dextram ponens super minorem quem habebat ad <lb/>
            sinistram, sinistram super maiorem quem habebat ad dextram: <lb/>
            graue uisum est patri eorum, et admonuit patrem uelut <lb/>
            corrigens eius errorem et quisnam eorum esset maior ostendens.<lb n="15"/>
            At ille mutare manus noluit, sed dixit: Scio, fili, <lb/>
            scio. Et hic erit in populum, et hic exaltabitur; sed <lb/>
            frater eius iunior maior illo erit, et semen eius erit <lb/>
            in multitudinem gentium. Etiam hic duo illa promissa <lb/>
            demonstrat. Nam ille in populum, iste in multitudinem<lb n="20"/>
            gentium. Quid euidentius quam his duabus promissionibus <lb/>
            contineri populum Israelitarum orbemque terrarum in semine <lb/>
            Abrahae, illum secundum carnem, istum secundum fidem? 
</p>
          
</div>