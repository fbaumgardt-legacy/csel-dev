<div xmlns="http://www.tei-c.org/ns/1.0" type="textpart" subtype="chapter" n="12">
<ab> <title type="sub">CAPUT  XII. </title> </ab>
          <p>An ad ultimum supplicium pertineat inpiorum, <lb/>
            quod descendisse ignis de caelo et eosdem comedisse <lb/>
            memoratur. 
</p>
          <p>Quod uero ait: Et descendit ignis de caelo et comedit <lb n="5"/>
            eos: non extremum putandum est id esse supplicium, <lb/>
            quod erit, cum dicetur: Discedite a me, maledicti, in <lb/>
            ignem aeternum. Tunc quippe in ignem mittentur ipsi, <lb/>
            non ignis de caelo ueniet in ipsos. Hic autem bene intellegitur <lb/>
            ignis de caelo de ipsa firmitate sanctorum, qua non cessuri <lb n="10"/>
            sunt saeuientibus, ut eorum faciant uoluntatem. Firmamentum <lb/>
            est enim caelum, cuius firmitate illi cruciabuntur ardentissimo <lb/>
            zelo, quoniam non poterunt adtrahere in partes Antichristi <lb/>
            sanctos Christi. Et ipse erit ignis, qui comedet eos, et hoc <lb/>
            a Deo, quia Dei munere insuperabiles fiunt sancti, unde <lb n="15"/>
            excruciantur inimici. Sicut enim in bono positum est: Zelus <lb/>
            domus tuae comedit me: ita e contrario: Zelus <lb/>
            occupauit plebem ineruditam, et nunc ignis contrarios <lb/>
            comedet. Et nunc utique, excepto scilicet ultimi <lb/>
            illius igne iudicii. Aut si eam plagam, qua percutiendi sunt <lb n="20"/>
            ecclesiae persecutores ueniente iam Christo, quos uiuentes <lb/>
            inueniet super terram, quando interficiet <sic>Antichnstum</sic> spiritu <lb/>
            oris sui, ignem appellauit descendentem de caelo eosque comedentem: <lb/>
            neque hoc ultimum supplicium erit inpiorum, sed <lb/>
            illud quod facta corporum resurrectione passuri sunt.

<note type="footnote"> I <lb/>
            5 Apoc. 20, 9 7 Mt. 25, 41 16 Ps. 68, 10 17 Esai. 26, 11 <lb/>
            22 2. Thesa. 2, 8 </note>

<note type="footnote"> 3 descendisset <hi rend="italic">gf</hi> 5 <hi rend="italic">descendet-comedet p</hi> 9 in <hi rend="italic">mss.;</hi> super v <lb/>
            eos <hi rend="italic">a</hi> 12 enim est <hi rend="italic">v</hi> caelorum b 19 comedit <hi rend="italic">bgl</hi> 24 neque <lb/>
            <hi rend="italic">enim b</hi> </note> <lb n="25"/>
            
<pb n="458"/>
            
</p>
          
</div>