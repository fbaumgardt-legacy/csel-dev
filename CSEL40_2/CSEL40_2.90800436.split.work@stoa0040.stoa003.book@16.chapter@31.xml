<div xmlns="http://www.tei-c.org/ns/1.0" type="textpart" subtype="chapter" n="31">
<ab> <title type="sub">CAPUT  XXXI. </title> </ab>
          <p>De Isaac secundum promissionem nato, cui nomen <lb/>
            ex risu utriusque parentis est inditum. <lb n="5"/>
            
</p>
          <p>Post haec natus est Abrahae secundum promissionem Dei <lb/>
            de Sarra filius, eumque nominauit Isaac, quod interpretatur <lb/>
            risus. Riserat enim et pater, quando ei promissus est, admirans <lb/>
            in gaudio; riserat et mater, quando per illos tres uiros <lb/>
            iterum promissus est, dubitans in gaudio; quamuis exprobrante <lb n="10"/>
            angelo, quod risus ille, etiamsi gaudii fuit, tamen <lb/>
            plenae fidei non fuit, post ab eodem angelo in fide etiam <lb/>
            confirmata est. Ex hoc ergo puer nomen accepit. Nam quod <lb/>
            risus ille non ad inridendum obprobrium, sed ad celebrandum <lb/>
            gaudium pertinebat, nato Isaac et eo nomine uocato Sarra <lb n="15"/>
            monstrauit; ait quippe: Risum mihi fecit Dominus; <lb/>
            quicumque enim audierit, congaudebit mihi. Sed <lb/>
            post aliquantulum tempus ancilla de domo eicitur cum filio <lb/>
            suo, et duo illa secundum apostolum testamenta significantur, <lb/>
             <choice><sic>netus</sic><corr>uetus</corr></choice> et nonum, ubi Sarra illa supernae Hierusalem, hoc est <lb n="20"/>
            ciuitatis Dei, figuram gerit. 
</p>
          
</div>