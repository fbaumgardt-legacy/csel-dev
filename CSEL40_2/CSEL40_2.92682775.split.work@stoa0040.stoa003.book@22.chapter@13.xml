<div xmlns="http://www.tei-c.org/ns/1.0" type="textpart" subtype="chapter" n="13">
<ab> <title type="sub">CAPUT  XIII</title> </ab>
          <ab>
            <title type="sub">An abortiui non pertineant ad resurrectionem, si pertinent ad numerum mortuorum. </title>
          </ab>
          <p rend="script">Ad haec ergo, quae ab eorum parte contraria me digerente <lb n="10"/>
            mihi uidentur obposita, misericordia Dei meis nisibus opem <lb/>
            ferente respondeam. Abortiuos fetus, qui, cum iam uixissent <lb/>
            in utero, ibi sunt mortui, resurrecturos ut adfirmare, ita <lb/>
            negare non audeo; quamuis non uideam quo modo ad eos <lb/>
            non pertineat resurrectio mortuorum, si non eximuntur de <lb n="15"/>
            numero mortuorum. Aut enim non omnes mortui resurgent <lb/>
            et erunt aliquae humanae animae sine corporibus in aeternum, <lb/>
            quae corpora humana, quamuis intra uiscera materna, gestarunt; <lb/>
            aut si omnes animae humanae recipient resurgentia sua <lb/>
            corpora, quae habuerunt, ubicumque uiuentia et morientia <lb n="20"/>
            reliquerunt, non inuenio quem ad modum dicam ad resurrectionem <lb/>
            non pertinere mortuorum quoscumque mortuos etiam <lb/>
            in uteris matrum. Sed utrumlibet de his quisque sentiat., <lb/>
            quod de iam natis infantibus dixerimus, hoc etiam de illis <lb/>
            intellegendum est, si resurgent.

<note type="footnote" rend="script"> <hi rend="italic">1 aut lineola deletum e 3 multa fit idem g</hi> 13 ibi] <hi rend="italic">ipsi, in marg. <lb/>
            ubi ibi e 18 corporea g 19 recipiant e</hi> 23 <hi rend="italic">/uteris, h eras., g</hi> <lb/>
            utrumlibet, h <hi rend="italic">eras., 9</hi> </note> <lb n="25"/>
            
<pb n="622"/>
            
</p>
          
</div>