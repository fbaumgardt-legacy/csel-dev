<div xmlns="http://www.tei-c.org/ns/1.0" type="textpart" subtype="chapter" n="38">
<ab> <title type="sub">CAPUT  XXXVIII. </title> </ab>
          <p>Quod quaedam sanctorum scripta ecclesiasticus <lb/>
            canon propter nimiam non receperit uetustatem, <lb/>
            ne per occasionem eorum falsa ueris insererentur. 
</p>
          <p rend="script">Iam uero si longe antiquiora repetam, et ante illud grande<lb n="5"/>
            diluuium noster erat utique Noe patriarcha, quem prophetam <lb/>
            quoque non inmerito dixerim; si quidem ipsa arca, quam <lb/>
            fecit et in qua cum suis euasit, prophetia nostrorum temporum <lb/>
            fuit. Quid Enoch septimus ab Adam, nonne etiam in <lb/>
            canonica epistula apostoli Iudae prophetasse praedicatur? <lb n="10"/>
            Quorum scripta ut aput Iudaeos et aput nos in auctoritate <lb/>
            non essent, nimia fecit antiquitas, propter quam uidebantur <lb/>
            habenda esse suspecta, ne proferrentur falsa pro ueris. Nam <lb/>
            et proferuntur quaedam quae ipsorum esse dicantur ab eis, <lb/>
            qui pro suo sensu passim quod uolunt credunt. Sed ea castitas<lb n="15"/>
            canonis non recepit, non quod eorum hominum, qui Deo <lb/>
            placuerunt, reprobetur auctoritas, sed quod ista esse non <lb/>
            credantur ipsorum. Nec mirum debet uideri, quod suspecta <lb/>
            habentur, quae sub tantae antiquitatis nomine proferuntur; <lb/>
            quando quidem in ipsa historia regum Iuda et regum Israel, <lb n="20"/>
            quae res gestas continet, de quibus eidem scripturae canonicae <lb/>
            credimus, commemorantur plurima, quae ibi non <choice><sic>eIplicantur</sic><corr>explicantur</corr></choice> <lb/>
            et in libris dicuntur aliis inueniri, quos prophetae <lb/>
            scripserunt, et alicubi eorum quoque prophetarum nomina <lb/>
            non tacentur; nec tamen inueniuntur in canone, quem recepit<lb n="25"/>
            populus Dei. Cuius rei, fateor, causa me latet, nisi quod <lb/>
            <choice><sic>eiistimo</sic><corr>existimo</corr></choice> etiam ipsos, quibus ea, quae in auctoritate religionis <lb/>
            esse deberent, sanctus utique Spiritus reuelabat, alia sicut <lb/>
            homines historica diligentia, alia sicut prophetas inspiratione

<note type="footnote"> 24 1. Chron. 29, 29; 2. Chron. 9, 29 </note>

<note type="footnote" rend="script"> 3 recipit <hi rend="italic">p</hi> 4 hoccas. <hi rend="italic">gf</hi> miscerentur. <hi rend="italic">in marg</hi>. i insererentar, p <lb/>
            6 noe utique <hi rend="italic">e</hi> 8 et in qua <hi rend="italic">ab e gp fv;</hi> et <hi rend="italic">om. pi a Domb. 9 enoc g</hi> <lb/>
            19 sub tautae] subatantie <hi rend="italic">g</hi> 23 aliis inueniri dicuntur <hi rend="italic">v</hi> 24 scrips.] <lb/>
            dixerunt <hi rend="italic">e</hi> 28 itaque, <hi rend="italic">in marg</hi>. utique, <hi rend="italic">e</hi> </note> <lb/>
             
<pb n="329"/>
            diuina scribere potuisse, adque haec ita fuisse distincta, ut <lb/>
            illa tamquam ipsis, ista uero tamquam Deo per ipsos loquenti <lb/>
            iudicarentur esse tribuenda, ac sic illa pertinerent ad uber. <lb/>
            tatem cognitionis, haec ad religionis auctoritatem, in qua <lb/>
            auctoritate custoditur canon, praeter quem iam si qua etiam <lb n="5"/>
            sub nomine uerorum prophetarum scripta proferuntur, nec ad <lb/>
            ipsam copiam scientiae ualent, quoniam utrum eorum sint, <lb/>
            quorum esse dicuntur, incertum est; et ob hoc eis non habetur <lb/>
            fides, maxime his, in quibus etiam contra fidem librorum <lb/>
            canonicorum quaedam leguntur, propter quod ea prorsus non <lb n="10"/>
            esse apparet illorum. 
</p>
          
</div>