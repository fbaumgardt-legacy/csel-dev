<div xmlns="http://www.tei-c.org/ns/1.0" type="textpart" subtype="section" n="1">
<p>Bono ordine, qui in superiore psalmo dixit: ecce uenio,<lb/>
            in hoc iam uenit et patitur. et ideo quadragesimus psalmus inscribitur, <lb/>
            quia quadraginta diebus ieiunauit dominus Iesus, ut eo<lb n="10"/>
            numero consummaret hominis qui perierat perfectionem. sicut enim <lb/>
            per appetentiam interdicti fructus amiserat gratiam, ita per <lb/>
            ieiunium reparari eius uirtutem oportuit, ut, qui perierat in <lb/>
            Adam, repararetur in Christo. ideo ergo <hi rend="italic">in f <sic>inem</sic>,</hi> quia ipse <lb/>
            finis est spei nostrae, ad ipsum studia nostra dirigimus, ad ipsum<lb n="15"/>
</p></div>