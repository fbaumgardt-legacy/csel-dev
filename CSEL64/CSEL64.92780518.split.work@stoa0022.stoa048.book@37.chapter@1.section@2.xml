<div xmlns="http://www.tei-c.org/ns/1.0" type="textpart" subtype="section" n="2"><p>si dixerit medicus medicinae  <lb n="5"/>
            genus, quo curari aeger debeat, et ille fastidiat, discedit medicus <lb/>
            et aegrum relinquit. uide eum, qui curari uelit, omni genere medico <lb/>
            adquiescentem, adtende ordinem. aperit primo uulnera sua medico <lb/>
            et dicit: 'cura me, sed rogo ne in ira tua, quia non sustinent duram <lb/>
            medicinam infirmitates meae'. medicina Christi correptio est; <lb n="10"/>
            corripit enim dominus quem uult conuertere. ideo et Paulus ad <lb/>
            medicum dicit: argue obsecra increpa. non ergo recusat <lb/>
            curari qui petit argui, sed leuari uult poenam, ne iracundia arguatur <lb/>
            et impetu irae corripiatur. 
</p>
          
</div>