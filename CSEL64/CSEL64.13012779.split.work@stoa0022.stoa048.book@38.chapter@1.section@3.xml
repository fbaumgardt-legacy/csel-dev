<div xmlns="http://www.tei-c.org/ns/1.0" type="textpart" subtype="section" n="3"><p>non gladio diabolus, sed  <lb/>
            uerbo dei uincitur; ideo taceat lingua hominis, dei uerbum loquatur. <lb/>
            denique et Christus tacebat ante Pilati iudicium constitutus, ut nobis <lb/>
            daret formam tacendi, quia lingua corporis facilis est ad errorem, <lb/>
            procliuis ad lapsum. sunt autem et qui tacentes loquantur sicut <lb n="15"/>
            Moyses, qui stabat attonitus et tacebat, cui dixit tacenti deus: <lb/>
            quid clamas ad me?ut Susanna, quae tacuit in periculis <lb/>
            suis et dominus exaudiuit eam. ergo etiamsi in te uerbum dei sit, <lb/>
            et tacebis in dei uerbo et tacitus clamabis, ut audiaris a Christo. 
</p>
          
</div>