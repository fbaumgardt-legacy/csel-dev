<div xmlns="http://www.tei-c.org/ns/1.0" type="textpart" subtype="section" n="1">
<p>Nec iterum uana et inania sequamur, ne telam araneae <lb/>
            texere iudicemur, eo quod peccata nullam perpetuitatis possunt <lb/>
            habere substantiam. unde cum uideris aliquos studere facultatibus <lb/>
            ampliandis, cumulandis potestatibus, affectando decori, dices <lb/>
            illud Esaiae: telam araneae texunt isti in omnibus<lb n="5"/>
            diei unius, quae diuturna esse non potest, sed cito <lb/>
            diuiditur atque opus eius omne dissoluitur; non enim supra solidum <lb/>
            aliquod firmamentum locatur, sed in uacuo suspenditur. nihil <lb/>
            laxum, nihil molle <sic>ueruiii</sic> Christi militem decet; ecce enim qui <lb/>
            mollibus uestiuntur in domibus regum sunt. 
</p></div>