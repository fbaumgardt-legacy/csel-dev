<div xmlns="http://www.tei-c.org/ns/1.0" type="textpart" subtype="section" n="2"><p>unde cum expostularet Dauid cum rege Saul, quod oblitus  <lb n="15"/>
            beneficii salutis ingratus eum persequeretur ad mortem a quo <lb/>
            totiens iam uideret se esse seruatum, et uitam eius appeteret qui <lb/>
            uitam suam pro regis salute periculis obtulisset, ait sibi fructum <lb/>
            non perire iustitiae, qui insidiatorem suum in manus suas a domino <lb/>
            sibi traditum non peremisset. ab iniustis iniquitas prodiuit, uenenum <lb n="20"/>
            a serpentibus effusum est; uenenum et iniquitatis arma perierunt. 
</p>
          
</div>