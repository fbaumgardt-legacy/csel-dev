<div xmlns="http://www.tei-c.org/ns/1.0" type="textpart" subtype="section" n="1">
<p>Sed tamen, quia et architectorum mensurae palaestae <lb/>
            dici feruntur, quibus ad structurae numerum uel modum spatii colligendum <lb n="5"/>
            aedificia metiuntur locumque eum, in quo aedificia sunt locanda, <lb/>
            et quia per Esaiam locutus est deus: quis mensus <lb/>
            est manu aquam et caelum palmo et uniuersam <lb/>
            terram clausa manu? quis statuit montes in <lb/>
            statera?, uideamus, ne forte hic sensus hoc sermone sit colligendus, <lb n="10"/>
            eo quod cognitos dies omnium habeat deus, cui nihil inmensum <lb/>
            sit, qui omnia mensura quadam suae scientiae comprehendat, <lb/>
            nihilque ei sit inaestimabile, nihil inexaminatum atque inenumerabile, <lb/>
            qui ait: sed et capilli capitis uestri omnes <lb/>
            numerati sunt.</p></div>