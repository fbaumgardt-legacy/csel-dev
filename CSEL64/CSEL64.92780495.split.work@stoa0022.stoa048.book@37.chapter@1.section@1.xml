<div xmlns="http://www.tei-c.org/ns/1.0" type="textpart" subtype="section" n="1">
<p>Sed uide distantiam. in posterioribus ait: qui oderunt <lb/>
            me gratis, hic habet: qui oderunt me inique. <lb/>
            sed ibi ex persona Christi, hic ex persona sua; ubi ex persona Christi <lb n="15"/>
            loquitur, gratis odio habetur, ubi ex sua, inique. homo enim potest <lb/>
            uni alicui uulneri non patere — ut puta iniustitiae intemperantiae <lb/>
            inpudicitiae —, aliis autem uulneribus patet; in Christo autem nulla <lb/>
            causa esse potuit, qua peccati alicuius potuerit uulnus accipere <lb/>
            inmunis a culpa et integer a delicto atque inmaculatus a uitio. sunt <lb n="20"/>
            autem qui putant utrumque psalmum ex persona Christi esse <lb/>
            decursum, qui pro nostris peccatis satisfiebat patri. hic ergo dicebat <lb/>
            se appetitum contra iustitiam, illic contra gratiam. 
</p>
          
</div>