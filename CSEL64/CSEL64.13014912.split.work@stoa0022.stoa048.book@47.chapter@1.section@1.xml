<div xmlns="http://www.tei-c.org/ns/1.0" type="textpart" subtype="section" n="1">
<p>In illo ergo templo suscepimus, inquit, misericordiam<lb/>
            tuam, hoc est uerbum quod caro factum <lb/>
            est et habitauit in nobis. sicut enim redemptio <lb/>
            Christus, ita et misericordia. quae autem maior misericordia <lb/>
            quam quod pro nostris flagitiis se praebuit immolandum, ut sanguine <lb n="5"/>
            suo mundum lauaret, cuius peccatum nullo alio modo potuisset <lb/>
            aboleri ? etenim si de sanctis uiris apostolus dixit: templum <lb/>
            dei uos estis et spiritus sanctus habitat <lb/>
            in uobis, quanto magis carnem domini Iesu templum dei <lb/>
            dixerim, qui semper plenus spiritu sancto legitur et ipse testificatur <lb n="10"/>
            dicens: sentio de me uirtutem exisse, quae <lb/>
            uirtus omnium uulnera acerba sanabat!</p></div>