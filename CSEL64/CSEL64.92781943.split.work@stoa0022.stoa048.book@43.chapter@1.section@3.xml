<div xmlns="http://www.tei-c.org/ns/1.0" type="textpart" subtype="section" n="3"><p>denique fleuit et paleas suas lauit et illis <lb n="5"/>
            temptationibus meruit, ut pro se Christus interueniret. quanto <lb/>
            maius est patrocinium quam perturbationis illius temptamentum! <lb/>
            et ideo plus quam passus est adquisiuit; adquisiuit enim Christum <lb/>
            sibi patrocinantem. cogitur autem aduersarius sanctos domini ad <lb/>
            sua damna temptare; dum enim temptat, meliores reddit, ut qui<lb n="10"/>
            temptatur possit et alios instituere, qui sibi ipse inualidus uidebatur. <lb/>
</p></div>