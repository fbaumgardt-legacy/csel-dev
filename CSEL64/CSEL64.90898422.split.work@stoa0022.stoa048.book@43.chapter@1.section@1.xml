<div xmlns="http://www.tei-c.org/ns/1.0" type="textpart" subtype="section" n="1">
<p>Cum coeperint ergo illi resuscitari in confusionem perpetuam, <lb/>
            sanctus domini dicet: in deo laudabimur tota <lb/>
            die et in nomine tuo confitebimur in saecula. <lb/>
            opulentus in diuitiis laudatur, luxuriosus in conuiuiis, scortator in <lb/>
            nocte, potens in hac uita quae habet noctes; sanctus autem non <lb n="20"/>
            in hac uita, sed in deo laudabitur, qui domino per omnia placere <lb/>
            gestiuit, qui potest dicere: fortitudo et laudatio mea <lb/>
            dominus. laudabitur tota die, quia honeste egit et opera sua <lb/>
            non abscondit et crimina, sed regi patefecit aeterno, in die ambulans, <lb/>
            non in tenebris et occultis.</p></div>