<div xmlns="http://www.tei-c.org/ns/1.0" type="textpart" subtype="section" n="8"><p>haec manus regem  <lb/>
            Aegyptiorum propter Abrahae iniuriam ob temptatam Sarrae <lb/>
            pudicitiam flagellauit, haec manus Aegyptiorum currus et equos <lb/>
            et populos Rubri Maris demersit profundo, haec manus mentem <lb/>
            grauauit regis Saul, ut gratiam sui conseruatoris odisset et pro <lb n="20"/>
            praeuaricatione caelestis imperii desertus a sociis, interemptis quoque <lb/>
            filiis destitutus, uictus ab hostibus, quo spectaculo nihil est deformius <lb/>
            regi, gladium suum in se ipse conuerteret, ne captiuus senex <lb/>
            uiueret et filiis superstes et regno.</p></div>