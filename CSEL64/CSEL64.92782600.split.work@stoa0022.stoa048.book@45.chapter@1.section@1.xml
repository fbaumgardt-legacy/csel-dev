<div xmlns="http://www.tei-c.org/ns/1.0" type="textpart" subtype="section" n="1">
<p>Cum haec dicit, ecce per spiritum sanctum praesens imago <lb/>
            ei infusa est futurorum et uidens ex graui perturbatione bellorum <lb n="10"/>
            pacem toto orbe diffusam in aduentu domini salutaris clamat ad <lb/>
            uniuersos dicens: <hi rend="italic">uenite et uidete opera domini,<lb/>
             quae posuit prodigia super terram. 'uenite'</hi> ad congregationem <lb/>
            spectat, 'uidete' ad intentionem et cognoscendae <lb/>
            studium ueritatis. uidete, inquit, opera domini plena miraculis, <lb n="15"/>
            in quibus magnarum sunt signa uirtutum. denique <hi rend="italic"><sic>xeQara</sic></hi> Graece <lb/>
            admiranda dicuntur Latine. non ergo quasi prodigialis horroris <lb/>
            accipias opera domini, sed quasi plena admirationis. praeclare <lb/>
            'posuit super terram', id est in terram. 
</p>
          
</div>