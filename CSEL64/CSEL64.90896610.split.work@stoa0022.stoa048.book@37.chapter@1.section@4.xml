<div xmlns="http://www.tei-c.org/ns/1.0" type="textpart" subtype="section" n="4"><p>            quemadmodum in carne positi non secundum carnem ambulemus,  <lb/>
            sed secundum spiritum ? peccatum est quippe secundum carnem ambulare,*quia <lb/>
            luxui et uoluptatibus et lasciuiis et carnis cupiditatibus <lb/>
            uiuit, qui secundum carnis sapientiam conuersatur; sapientia enim <lb/>
            carnis inimica est deo, unde qui in carne sunt deo placere<lb n="20"/>
            non possunt. ideoque peccatum damnat de peccato, qui <lb/>
            se a carnis uitiis ableuando secundum spiritum uiuit totus deo deditus <lb/>
            et caelestibus intentus oraculis, propter quod Christus aduenit, <lb/>
            ut non suam, id est carnis, sed dei faceret uoluntatem. si quis <lb/>
            ergo illum sequatur, ut faciat quae placent deo et carnis suae<lb n="25"/>
            comprimat appetentiam, imitator est Christi. 
</p>
          
</div>