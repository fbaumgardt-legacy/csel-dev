<div xmlns="http://www.tei-c.org/ns/1.0" type="textpart" subtype="section" n="6"><p> <lb/>
            illos igitur querulos, illos murmurantes, illos praeuaricantes tamen<lb n="5"/>
            non deserebat dominus, sed sequebatur. quid de Helia et Heliseo <lb/>
            dicam, quibus per deserta gradientibus equi de caelo et igneus currus <lb/>
            occurrit? quomodo derelictus Helias, qui est inuitatus a Christo? <lb/>
            quomodo derelictus in terris, qui raptus ad caelum ? quomodo egens <lb/>
            et nudus et inanis, qui geminati spiritus hereditatem discipulo<lb n="10"/>
            dereliquit, ut una melotide heres donatus fluuios sisteret, Iordanem <lb/>
            reuocaret in fontem, regum exercitus pasceret in deserto et potum <lb/>
            sitientibus ministraret?</p></div>