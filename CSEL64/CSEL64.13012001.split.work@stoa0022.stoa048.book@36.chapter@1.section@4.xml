<div xmlns="http://www.tei-c.org/ns/1.0" type="textpart" subtype="section" n="4"><p>            nexuque labiorum, in his autem quae oporteat dici labiorum uincula  <lb/>
            resoluantur. merito ergo praemisit: os <choice><sic>lusti</sic><corr>iusti</corr></choice> meditabitur <lb/>
            sapientiam; meditatio enim diuturna plenum poterit habere <lb/>
            iudicium, quod loquetur iustus in tempore, cum ea quae perfecta<lb n="5"/>
            sunt facie ad faciem uiderit; nunc enim de his quae non comprehendimus <lb/>
            loqui uera non possumus. denique nec Paulus praesumpsit <lb/>
            dicere, qui raptus in paradisum audiuit secreta caelestia, sed uolens <lb/>
            non in his errare quae diceret ait: quam inscrutabilia <lb/>
            sunt iudicia dei et inuestigabiles uiae eius! <lb n="10"/>
            nunc autem absolutus corpore forsitan inuestigabilium uiarum genera <lb/>
            et iudicia eius, quae sicut abyssus multa sunt, comprehendit. 
</p>
          
</div>