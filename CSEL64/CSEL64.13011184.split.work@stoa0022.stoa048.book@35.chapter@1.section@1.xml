<div xmlns="http://www.tei-c.org/ns/1.0" type="textpart" subtype="section" n="1">
<p>Et quia pedem dixerat superbiae, addidit: et manus <lb/>
            peccatorum non moueat me. etenim sicut sancti membra <lb/>
            sunt Christi, ita impii membra sunt diaboli. manus peccatorum <lb/>
            non <choice><sic>moucat</sic><corr>moueat</corr></choice> me, id est: actus eorum qui peccant <lb/>
            non me de iustitiae statione demoueant. plerumque enim,<lb n="20"/>
            dum uidemus peccatores prosperis abundare successibus, nutamus <lb/>
            affectu et quasi quadam peccatorum manu de radice uirtutis auellimur. <lb/>
            cauendum ergo, ne, quos in domo dei manus diuina plantauit, <lb/>
            manus aduersa subplantet. pulchre tamen hoc dicit qui a persecutoribus <lb/>
            uerberatur. qui autem mouentur de radice sua, quae iam <lb n="25"/>
            Christo inhaeserat, cadunt. 
</p>
          
</div>