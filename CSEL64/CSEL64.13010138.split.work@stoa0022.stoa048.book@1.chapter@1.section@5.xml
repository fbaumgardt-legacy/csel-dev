<div xmlns="http://www.tei-c.org/ns/1.0" type="textpart" subtype="section" n="5"><p> <lb/>
            psalmum reges <sic>sme</sic> potestatis supercilio resultant, in hoc se ministerio<lb n="15"/>
            Dauid gaudebat uideri; psalmus cantatur ab imperatoribus, <lb/>
            iubilatur a populis. certantur clamare singuli quod omnibus proficit. <lb/>
            domi psalmus canitur, foris recensetur; sine labore percipitur, cum <lb/>
            uoluptate seruatur. psalmus dissidentes copulat, discordes sociat, <lb/>
            offensos reconciliat; quis enim non remittat ei, cum quo unam ad<lb n="20"/>
            deum uocem emiserit? magnum plane unitatis uinculum, in unum <lb/>
            chorum totius numerum plebis coire.</p></div>