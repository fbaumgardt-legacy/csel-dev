<div xmlns="http://www.tei-c.org/ns/1.0" type="textpart" subtype="section" n="1">
<p>Cognouimus aetates pro fide et deuotione certantes. cognoscamus <lb/>
            etiam genera certaminum singulorum. haec quoque scripturae <lb/>
            nos doceat tenor. in hoc itaque saeculari agone alii sunt<lb n="15"/>
            qui simplici quodam et legitimo genere luctantur et ligaturis tantum <lb/>
            corporis certant, uerberare non norunt, qui palaestae uocantur, alii <lb/>
            qui caedem et pulueris iactum membrorum nisibus miscent omni <lb/>
            sibi uerberandi iure permisso, quos pammacharios uocant, eo quod <lb/>
            omnis litis et pugnae aduersum se habeant potestatem, alii qui<lb n="20"/>
            caestibus aduersum se decernunt et dilaceratis capitibus cruciantur; <lb/>
            hi pyctae feruntur. 
</p>
          
</div>