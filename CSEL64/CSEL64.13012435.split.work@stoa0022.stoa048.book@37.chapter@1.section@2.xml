<div xmlns="http://www.tei-c.org/ns/1.0" type="textpart" subtype="section" n="2"><p>inimicis meis, inquit, signa iniquitatis  <lb/>
            suae supra summum ponentibus — quod est summum nisi <lb/>
            caput tuum, ubi sensus sunt, ubi Christus est sapientia ? — ego non <lb/>
            cognoui, id est non adquieui, non his consensi et meae sententiam <lb n="10"/>
            cogitationis adiunxi. unde et alibi: non cognoui uerbum <lb/>
            nequam et declinantes a me malignos non <lb/>
            cognoscebam. denique cum omnia nouerit Christus, peccatum <lb/>
            non cognouit; cognoscit enim quae sua sunt, id est quae <lb/>
            uirtutum sunt, non quae flagitiorum.</p></div>