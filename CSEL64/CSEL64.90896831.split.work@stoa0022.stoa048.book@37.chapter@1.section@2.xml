<div xmlns="http://www.tei-c.org/ns/1.0" type="textpart" subtype="section" n="2"><p>sicut enim bona  <lb/>
            iustorum respicit, ita et peccatorum occulta deprehendit. nisi forte <lb/>
            ad Christum hoc referas, qui ab omnibus a quibus conterebatur <lb/>
            ereptus est, quando se exuit a populo Iudaeorum, qui eum frequentibus <lb/>
            sacrilegiis et cotidianis impietatibus conterebant, et inimicos <lb n="5"/>
            suos uocauit ad gratiam, quos oculus dei uidit et amauit. ergo <lb/>
            quia pius est deus, nequaquam est desperandum; etsi irascitur, <lb/>
            ignoscit, etsi percutit, sanat, etsi tradit in interitum carnem, spiritum <lb/>
            saluat. noli ergo timere carnis infirmitatem, quia sanctus, <lb/>
            cum infirmatur, potentior est. <lb n="10"/>
            
</p>
          
</div>