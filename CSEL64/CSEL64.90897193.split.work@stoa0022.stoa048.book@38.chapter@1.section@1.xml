<div xmlns="http://www.tei-c.org/ns/1.0" type="textpart" subtype="section" n="1">
<p>In superiore psalmo expressa forma paenitentiae est; in <lb/>
            hoc sequenti patientiae forma signatur. quem psalmum Dauid <lb/>
            scripsit et Idithun uiro disciplinis leuiticis et sacerdotalibus erudito <lb n="15"/>
            canendum dedit, qui ante arcam domini seriem psalmorum pangendi <lb/>
            sollertissimus praecinebat. ergo quia non Idithun scripsit hunc <lb/>
            psalmum, sed propheta Dauid et Idithun uiro canendi perito <lb/>
            psallendum dedit, ideo sic inscriptus est titulus.</p></div>