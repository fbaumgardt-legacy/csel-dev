<div xmlns="http://www.tei-c.org/ns/1.0" type="textpart" subtype="section" n="4"><p>            ergo horum gentes ut stillicidium de urceo aestimatae sunt, cuius <lb n="5"/>
            est omnis plenitudo. ex illa igitur plenitudine caelesti tamquam <lb/>
            gutta cadens aestimatae sunt gentes. quomodo enim poterant <lb/>
            maximae uideri, cum ipsa terra, in qua sunt gentes, minima mundi <lb/>
            portio sit et omnium, quae operatus est deus, tamquam staterae <lb/>
            exigua inclinatio gentes sint? simul cognosce per hanc stateram<lb n="10"/>
            omnia deum cum iustitia condidisse et in ipsis gentibus inesse quiddam <lb/>
            naturaliter, in quo iustitiae uideretur uel exiguum esse momentum, <lb/>
            et sputum ipsum tamquam ex uniuersitate totius corporis <lb/>
            interiorem existere portionem. 
</p>
          
</div>