<div xmlns="http://www.tei-c.org/ns/1.0" type="textpart" subtype="section" n="1">
<p>Summum incentiuum uirtutis proposuit deus futurae beatitudinis <lb/>
            delectationem; uehemens quoque calcar erroris delectationem <lb/>
            esse diabolus excogitauit. utriusque sententiae praestat indicium <lb/>
            primus humani generis Adam a domino deo in paradiso positus <lb/>
             uoluptatis, ut aeterna delectatione frueretur ad uirtutem <lb n="5"/>
            futurae subolis prouocandam — neque enim erat incognitum deo <lb/>
            locum eum errori daturum et ceteris propositam spem salutis esse <lb/>
            debere, qua in praereptam humano sedem generi contenderent <lb/>
            reformari —, et idem per speciem serpentis, quae praefigurauit delectationis <lb/>
             illecebras, uxoria persuasione deceptus.</p></div>