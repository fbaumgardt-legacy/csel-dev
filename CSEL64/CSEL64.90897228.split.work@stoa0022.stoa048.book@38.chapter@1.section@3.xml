<div xmlns="http://www.tei-c.org/ns/1.0" type="textpart" subtype="section" n="3"><p>et fortasse delicta iuuentutis  <lb/>
            ad feruorem retulit carnis, ignorantiae autem ad uerborum prolapsionem, <lb/>
            quae non ex sententia nostra, sed impetu quodam et <lb/>
            cursu loquendi plerumque funduntur, quod periculosum esse propheta <lb n="5"/>
            cognoscens ait: credidi, propter quod locutus <lb/>
            sum. supra fundamentum ergo uirtutis uox tuta est, sine fundamento <lb/>
            lubrica. ideo quasi quodam tubae sono scripturae diuinae <lb/>
            electus interpres increpuit: corde creditur ad iustitiam, <lb/>
            ore confessio fit ad salutem. fides credentium <lb n="10"/>
            principalis est, confessio executionis. 
</p>
          
</div>