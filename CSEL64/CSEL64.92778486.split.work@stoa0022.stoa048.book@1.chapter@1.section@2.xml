<div xmlns="http://www.tei-c.org/ns/1.0" type="textpart" subtype="section" n="2"><p>nam uirtutes sine fide folia sunt;  <lb/>
            uidentur uirere, sed prodesse non possunt, agitantur uento, quia <lb/>
            non habent fundamentum. quanti gentiles habent misericordiam, <lb/>
            habent sobrietatem, sed fructum non habent, quia fidem non <lb n="20"/>
            habent! labuntur cito folia, ubi uentus flauerit. et aliqui Iudaei <lb/>
            habent castimoniam, sedulitatem lectionis multam et diligentiam, <lb/>
            sed sine fructu sunt, sed uersantur ut folia. haec forte sunt folia, <lb/>
            quae saluator in illa ficu repperit, sed fructum non repperit. 
</p>
          
</div>