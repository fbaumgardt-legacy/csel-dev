<div xmlns="http://www.tei-c.org/ns/1.0" type="textpart" subtype="section" n="3"><p>            Chaldaei sunt, qui siderum cursus uanae studio superstitionis explorant  <lb/>
            et impiae serunt gentilitatis errores. ab his fuge, ne te capiant, <lb/>
            ne te graui laqueo captiuitatis innectant. Abraham Chaldaeus <lb n="10"/>
            fuit, sed fugit a Chaldaeis et ante legem; tu sub lege iam natus es, <lb/>
            fuge ab impiis. ille hereditatem patrum respuit, ut fidei possideret; <lb/>
            tu successionem corporis derelinque, hereditatem deuotionis adquire. 
</p>
          
</div>