<div xmlns="http://www.tei-c.org/ns/1.0" type="textpart" subtype="section" n="3"><p>quomodo autem te audiat,  <lb/>
            qui ideo tibi obloquitur, eo quod salubrem tuum nolit audire sermonem, <lb/>
            aut quomodo tibi adquiescat, qui persecutor est et uelit <lb n="15"/>
            te sibi uindicare aut, ut Aquilas dixit uel Symmachus, ut ulciscatur <lb/>
            et puniat in te, quod Christi hereditas ad gentes uideatur esse transfusa? <lb/>
            longe itaque ista confusio a confusione et obprobrio peccatoris. <lb/>
            istius enim conscientia inluminatur, qui oblitus non est <lb/>
            dei sui, illorum confunditur, quorum ingenium caligat atque perturbat <lb n="20"/>
            recordatio delictorum. 
</p>
          
</div>