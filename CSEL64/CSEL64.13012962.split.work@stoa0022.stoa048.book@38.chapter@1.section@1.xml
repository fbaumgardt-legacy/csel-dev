<div xmlns="http://www.tei-c.org/ns/1.0" type="textpart" subtype="section" n="1">
<p>Ascende ergo, homo, in caelum et uidebis illa, quorum <lb/>
            umbra hic erat uel imago; uidebis non ex parte, non in aenigmate, <lb/>
            sed in consummatione, non in uelamine, sed in luce. uidebis uerum<lb n="5"/>
            lumen, aeternum atque perpetuum sacerdotem, cuius hic imagines <lb/>
            <choice><sic>uidebus</sic><corr>uidebas</corr></choice> Petrum Paulum Iohannem Iacobum Matthaeum Thomam. <lb/>
            uidebis perfectum hominem iam non in imagine, sed in ueritate; <lb/>
            qualis enim caelestis, tales et caelestes, utique <lb/>
            et ipsi iam in gloria uel decore, iam in resurrectionis gratia, non<lb n="10"/>
            in corpore mortis et corruptionis deformitate. 
</p>
          
</div>