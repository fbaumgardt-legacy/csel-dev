<div xmlns="http://www.tei-c.org/ns/1.0" type="textpart" subtype="section" n="1">
<p>Sed quid euidentius eo, quod perituras naturas non uideatur <lb/>
            inducere, cum ipse subiecerit sanctus <hi rend="italic">propheta: quoniam<lb/>
             non resurgunt impii in iudicio</hi>? non enim dixit: <lb/>
            'non resurgunt', sed ait: 'resurgunt quidem, sed non in iudicio'. <lb n="10"/>
            qui autem resurgit, est utique et manet; sed quia non credidit in <lb/>
            Christum, iam iudicatus est et ideo non uenit in iudicium, quem <lb/>
            peracti iam manet poena iudicii. et de resurrectione quidem <lb/>
            plurima scripturarum sunt testimonia, quae non praetermisimus <lb/>
            in libris Consolationis et Resurrectionis.</p></div>