<div xmlns="http://www.tei-c.org/ns/1.0" type="textpart" subtype="section" n="2"><p>etenim sicut m operibus  <lb/>
            suis conditor et in aedificationibus suis aedificator agnoscitur, <lb/>
            ut, etiamsi nomen non audias, tamen ex operum qualitate <lb/>
            artificem deprehendas — et quid mirum de humanis, cum ipsius <lb n="5"/>
            creatoris aeterni, qui non uidetur a nobis, inuisibilia tamen [eius] <lb/>
            per ea quae facta sunt intellegamus? —, ita in excelsis et magnis <lb/>
            domibus, quae domus nos sumus, si libertatis et gloriae fundamentum <lb/>
            usque ad finem firmum tenuerimus, deus habitator agnoscitur, <lb/>
            ut deus Abraham, deus Isaac, deus Iacob.</p></div>