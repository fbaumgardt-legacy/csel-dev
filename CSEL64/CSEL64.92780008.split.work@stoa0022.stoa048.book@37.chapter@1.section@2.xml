<div xmlns="http://www.tei-c.org/ns/1.0" type="textpart" subtype="section" n="2"><p>ipse serpens potest tibi prodesse, si intellegas, immo  <lb/>
            si medici praecepta non spernas. imitandum disce quem putas esse<lb n="5"/>
            fugiendum: estote, inquit, astuti sicut serpentes <lb/>
            et simplices sicut columbae. serua caput tuum sicut <lb/>
            serpens; etsi laceratus toto corpore fueris, reuiuesces. caput tuum <lb/>
            Christus est, quia caput ipse est uiri; si seruaueris fidem, etsi mortuus <lb/>
            fueris sicut serpens, et tu resurges. imitare serpentem, qui exteriorem<lb n="10"/>
            suum exuit, ut renouetur interior; imitare serpentem, qui uenenum <lb/>
            suum euomit.</p></div>