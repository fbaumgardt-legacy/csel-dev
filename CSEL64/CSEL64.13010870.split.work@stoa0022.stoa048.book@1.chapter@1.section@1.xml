<div xmlns="http://www.tei-c.org/ns/1.0" type="textpart" subtype="section" n="1">
<p>Pulchre autem ait: et iter impiorum peribit. <lb n="10"/>
            separauit Latinus, ut 'iter' diceret, et tamquam discreuit iter a uia; <lb/>
            Graecus autem in utroque 'uiam' dixit. non otiose tamen Latinus, <lb/>
            quia et dominus ego sum uia dixit, non dixit 'ego sum iter'. <lb/>
            perire autem iter impiorum dixit, non impios; seruat eorum substantiam, <lb/>
            qui si conuertantur solum iter impietatis amittent, quod. <lb n="15"/>
            nec ab initio fuit nec erit. quod accidens igitur est perit, quod <lb/>
            substantiuum, manet. pereunt autem ita impii, quomodo dicitur: <lb/>
            anima quae peccat ipsa morietur, ut peccati aculeo, <lb/>
            non omni substantiae suae dissolutione moriantur. 
</p>

</div>