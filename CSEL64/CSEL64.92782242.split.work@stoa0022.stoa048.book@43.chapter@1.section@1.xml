<div xmlns="http://www.tei-c.org/ns/1.0" type="textpart" subtype="section" n="1">
<p>Pulchre autem et Aquilae interpretatio, quemadmodum <lb/>
            intellegere debeamus locum afflictationis, expressit dicendo: quoniam <lb/>
            humiliasti nos in loco sirenum, ut non <lb/>
            caro in uitio sit siue natura, sed ea quae carnem corruptibilem <lb/>
            esse fecerunt. denique sirenas, quarum secundo et tertio mentionem <lb n="10"/>
            fecit scriptura diuina, quasdam puellas gentilis tradidit historia, <lb/>
            quae uocis propriae suauitate canendo inlecebris prouocabant <lb/>
            audiendi studio nauigantes ad litus admouere nauigium; eosque, <lb/>
            cum gratiam uocis secuntur, scopuloso in loco incidisse naufragium <lb/>
            uetus historia posteris tradidit.</p></div>