<div xmlns="http://www.tei-c.org/ns/1.0" type="textpart" subtype="section" n="1">
<p>Iustus ergo aduersus insolentes sibi tacet, iustus orat. audi <lb/>
            iustum orantem: pro eo ut me diligerent detrahebant <lb/>
            mihi, ego autem orabam. iustus maledicentibus <lb n="5"/>
            sibi benedicit, ut faciebant apostoli, sicut Paulus asserit <lb/>
            dicens: maledicimur et benedicimus. iustus diligit <lb/>
            inimicos suos. uide quemadmodum paulatim per gradus singulos <lb/>
            ascendere docetur ad incrementa uirtutum dicente domino: diligite <lb/>
            inimicos uestros. 
</p>
</div>