<div xmlns="http://www.tei-c.org/ns/1.0" type="textpart" subtype="section" n="3"><p>beatus si et tu cogitationes tuas malas euomas et  <lb/>
            malitiae tuae uenena deponas. celebris sermo est et scriptorum <lb/>
            auctoritate robustus serpentem aquis appropinquantem sibilo sibi <lb/>
            feminae anguis sponsare concubitus; illam propriae consulentem<lb n="15"/>
            saluti ea spondere lege petitos coitus sui usus, si serpens uenenum <lb/>
            euomat, captumque oboedire iussis, arma deponere et proprii more <lb/>
            conuentus caput ori eius inserere atque, ubi calescere coeperit consuetudo, <lb/>
            seu naturae quadam uiolentia seu libidinis ardore feminam <lb/>
            stringere ora morsusque libidinis osculis premere atque ita caput<lb n="20"/>
            serpentis abscidi. 
</p>
          
</div>