<div xmlns="http://www.tei-c.org/ns/1.0" type="textpart" subtype="section" n="5"><p>            Petrus et sequebatur eum, cum a Iudaeis ad Caiphae domum  <lb/>
            synagogae principis duceretur. ipse est Petrus cui dixit: tu es <lb/>
            Petrus, et super hanc petram aedificabo ecclesiam <lb/>
            meam. ubi Petrus, ibi ergo ecclesia, ubi ecclesia, ibi <lb/>
            nulla mors, sed uita aeterna. et ideo addidit: et portae inferi<lb n="20"/>
            non praeualebunt ei, et tibi dabo claues regni <lb/>
            caelorum. beatus Petrus, cui non inferorum porta praeualuit, <lb/>
            non caeli porta se clausit, sed e contrario destruxit inferni uestibula, <lb/>
            patefecit caelestia. in terris itaque positus caelum aperuit, <lb/>
            inferos clausit. <lb n="25"/>
            
</p>
          
</div>