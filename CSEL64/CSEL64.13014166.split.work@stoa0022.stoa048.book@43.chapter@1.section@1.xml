<div xmlns="http://www.tei-c.org/ns/1.0" type="textpart" subtype="section" n="1">
<p>Quid sit parabola, accipe: Abraham igitur duos <lb/>
            filios habuit, unum de ancilla- et unum de <lb n="5"/>
            libera. non intellegebat hoc Iudaeus nisi secundum litteram; <lb/>
            nesciebat quis de filiis duobus acceperit hereditatem patris, <lb/>
            quia ad carnalia propendebat. egebat parabola solutione. uenit gentium <lb/>
            doctor et fides nationum et intellexit, quod duae illae mulieres <lb/>
            duo sint testamenta, unum a monte Sina, quod in seruitutem <lb n="10"/>
            generauit populum Iudaeorum quod est Agar; et ideo Sina, quod <lb/>
            per interpretationem 'mensuram eius' significat; mensura autem <lb/>
            legis est, superabundans autem gratia est.</p></div>