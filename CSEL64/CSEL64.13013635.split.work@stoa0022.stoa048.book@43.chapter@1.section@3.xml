<div xmlns="http://www.tei-c.org/ns/1.0" type="textpart" subtype="section" n="3"><p>certemus ergo usque ad finem, ut euacuatis omnibus,  <lb/>
            quae aduersum Iesum et domini uoluntatem in nostro ante <lb/>
            corpore militabant, uerae exercitiis uirtutis intenti soli deo nostro <lb/>
            et domino seruiamus. hic enim finis, ut scriptum est: primitiae <lb/>
            Christus, deinde finis, cum tradiderit regnum <lb n="20"/>
            deo et patri, cum euacuauerit omnem principatum <lb/>
            et potestatem et uirtutem, ut mors nouissima <lb/>
            destruatur et incipiamus deo esse subiecti regnum in nobis <lb/>
            caeleste seruantes, ubi erat ante conluuio peccatorum. 
</p>
          
</div>