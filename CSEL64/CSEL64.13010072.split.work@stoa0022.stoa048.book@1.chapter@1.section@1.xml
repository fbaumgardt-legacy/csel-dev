<div xmlns="http://www.tei-c.org/ns/1.0" type="textpart" subtype="section" n="1">
<p>At uero Dauid principaliter a domino ad hoc munus electus <lb/>
            est, ut, quod in aliis rarum praeminere reliquo operi uidetur, in hoc <lb/>
            iuge et continuum refulgeret. unum canticum legimus in libro <lb/>
            Iudicum, reliqua historiae more decursa, quibus expressa sunt gesta <lb/>
            maiorum. unum Esaias canticum scripsit, quo legentium corda <lb n="25"/>
            mulceret, in reliquis terribili tuba correptionis infremuit.</p></div>