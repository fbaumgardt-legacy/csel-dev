<div xmlns="http://www.tei-c.org/ns/1.0" type="textpart" subtype="section" n="2"><p>iustus Abel, qui de ouibus  <lb/>
            suis, quas ei dominus dederat, primitias domino putauerit offerendas, <lb/>
            et ideo plus placuit deo, quia moram non fecit, deuotionem <lb/>
            probauit. sed hoc impius ferre non potuit iustitiae praeuaricator, <lb/>
            radix iniquitatis, et ideo fratrem occidit, quia hostia eius deo magis <lb n="10"/>
            quam oblatio sua fuerat comprobata. sed ille occisus deo loquebatur <lb/>
            in uoce sanguinis sui, hic uiuus a facie domini repellebatur et, cum <lb/>
            adhuc a domino poena cessaret, torquebat eum suorum conscientia <lb/>
            peccatorum.</p></div>