<div xmlns="http://www.tei-c.org/ns/1.0" type="textpart" subtype="section" n="2"><p>qui ergo participes Christi sunt, ab eo placendi  <lb/>
            gratiam conSecuntur. et pulchre ait: complacuit tibi <lb/>
            in illis, ut distantia uideatur iure seruata. recte enim deus in <lb/>
            filio complacet, quia aequalis est patri nec in ullo decolor <choice><sic>illuenitur</sic><corr>inuenitur</corr></choice>, <lb/>
            quia complacet diuinae iure naturae et unitate substantiae. et <lb n="20"/>
            recte complacet in filio pater, quia pater honorificatur in filio <lb/>
            sicut in patre filius. in nobis autem deo complacuit, quia nobis <lb/>
            ipse donauit, ut ei placere possimus. pie autem et hoc homini <lb/>
            specialiter donatum, non arrogantius usurpatum scriptura nos <lb/>
            docuit.</p></div>