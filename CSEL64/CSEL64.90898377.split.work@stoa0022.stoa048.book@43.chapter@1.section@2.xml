<div xmlns="http://www.tei-c.org/ns/1.0" type="textpart" subtype="section" n="2"><p> <lb/>
            hic est antiquus dierum. quis autem unicornuus nisi unigenitus <lb/>
            dei filius et unicum dei uerbum, quod erat in principio apud patrem ? <lb/>
            quod uerbum suis cornibus gentium populos mortificauit et uiuificauit, <lb/>
            ut fierent in decem milia Ephraem usque ad terminos<lb n="5"/>
            terrae et usque in milia Manasse, eo quod crediturus esset in eum <lb/>
            populus nationum, qui totum repleret orbem terrarum, crediturus <lb/>
            esset postea etiam populus Iudaeorum ex obliuione conuersus ad <lb/>
            gratiam; oblitus est enim salutem suam, qui tam sero conuerteretur <lb/>
            ad Christum. ideo Saul in milibus, Dauid in decem milibus, quia<lb n="10"/>
            durus in paucis, mansuetus in pluribus. 
</p>
          
</div>