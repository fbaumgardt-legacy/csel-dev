<div xmlns="http://www.tei-c.org/ns/1.0" type="textpart" subtype="section" n="1">
<p>Quanto examine scripturae diuinae uerba ponuntur! etenim <lb n="20"/>
            quia omnes sub peccato sumus, non a te exigit quod ultra naturam <lb/>
            est, ut peccatum non facias, quia nec unius diei infans sine peccato, <lb/>
            sed ut non maneas in peccato quadam statione diuturna. non omnes <lb/>
            impii sunt; ideo reuocaris ab omnibus cogitationibus et coniurationibus <lb/>
            impiorum; sed omnes peccatores; ideo ammoneris ut desinas <lb n="25"/>
            peccare. si fueris adulescentioris lapsus aetatis, debet te maturitatis <lb/>
            emendare processus.</p></div>