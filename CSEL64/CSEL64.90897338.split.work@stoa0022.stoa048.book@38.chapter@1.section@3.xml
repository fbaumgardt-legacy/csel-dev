<div xmlns="http://www.tei-c.org/ns/1.0" type="textpart" subtype="section" n="3"><p>est ergo ignis,  <lb/>
            <choice><sic>quii</sic><corr>qui</corr></choice> peccatum minuit et suo culpam ardore depascit. est et <choice><sic>jgnis</sic><corr>ignis</corr></choice>, <lb n="15"/>
            qui caelestium scripturarum meditationibus excitatur, uelut ille <lb/>
            de quo dicit Hieremias: et erat ignis flammigerans <lb/>
            in ossibus meis, aut ille de quo Cleophas et qui simul iter <lb/>
            agebat, quando post resurrectionem eis se Christus adiunxit, sermone <lb/>
            mutuo conferebant dicentes: nonne cor nostrum <lb n="20"/>
            ardens erat in nobis, cum aperiret nobis <lb/>
            scripturas? ideo et dominus uenit, ut ignem hunc in terram <lb/>
            mitteret, quo inluminaret animas uniuersorum, studium accenderet, <lb/>
            crimen exureret. 
</p>
          
</div>