<div xmlns="http://www.tei-c.org/ns/1.0" type="textpart" subtype="section" n="2"><p>            sic eum, qui in se credit, etsi grauiter aegrotantem, ut a morte  <lb/>
            liberet, uersat ad uitam. omnem ergo stratum; hoc est uniuersorum <lb/>
            hominum infirmitatem in sua infirmitate uersauit. suscepit enim<lb/>
            infirmitates omnium in sua carne, erexit se in crucem et uersauit <lb n="20"/>
            omnium infirmitates in sui corporis infirmitate. unde dicit <lb/>
            Esaias: liuore eius nos sanati sumus. habent hoc <lb/>
            luctatores, ut se subiciant his quibus congrediuntur atque luctantur, <lb/>
            ut opprimi posse uideantur, et subito, cum superati aestimantur<lb/>
            elidi, quadam arte se uersant, ut effundant superiorem; cadit qui <lb n="25"/>
            portabatur et is qui portabat superio inuenitur, ut sternat urgentem. 
</p></div>