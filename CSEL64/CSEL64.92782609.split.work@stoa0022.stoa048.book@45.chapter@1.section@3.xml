<div xmlns="http://www.tei-c.org/ns/1.0" type="textpart" subtype="section" n="3"><p> <lb/>
            hoc autem eo profecit, ut recte per totum orbem apostoli mitterentur<lb n="5"/>
            dicente domino Iesu: euntes docete omnes gentes. <lb/>
            illis quidem etiam interclusa barbaricis motibus regna patuerunt, <lb/>
            ut Thomae India, Matthaeo Persia. sed tamen, quo plura obirent <lb/>
            spatia terrarum, in exortu ecclesiae potestatem Romani imperii <lb/>
            toto orbe diffudit et dissidentium mentes terrarumque diuortia<lb n="10"/>
            donata pace composuit. didicerunt omnes homines sub uno terrarum <lb/>
            imperio uiuentes unius dei omnipotentis imperium fideli eloquio <lb/>
            confiteri. 
</p>
          
</div>