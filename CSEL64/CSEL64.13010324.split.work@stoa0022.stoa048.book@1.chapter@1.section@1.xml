<div xmlns="http://www.tei-c.org/ns/1.0" type="textpart" subtype="section" n="1">
<p>Si autem in peccato non steteris, nec sic beatus; adhuc habes <lb/>
            quo carere debeas. multae sunt inlecebrae, multi a uirtute deflexus, <lb n="15"/>
            grauia inritamenta sunt uoluptatum, grauis fomes auaritiae, cupiditas <lb/>
            potestatum, honoris ambitio, quae uelut ueneno quodam mentes <lb/>
            hominum et quadam animas pestilenti uitiorum tabe contaminant. <lb/>
            haec est cathedra pestilentiae, super quam sederunt scribae et Pharisaei, <lb/>
            qui inponunt hominibus onera grauia, ipsi autem digito nolunt <lb n="20"/>
            ea mouere.</p></div>