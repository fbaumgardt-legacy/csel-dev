<div xmlns="http://www.tei-c.org/ns/1.0" type="textpart" subtype="section" n="2"><p>            suauitate uersari, ut sonus eius extremis terrarum partibus audiretur,  <lb/>
            ubi sunt quaedam secreta naturae. nec id ab usu naturae<lb n="5"/>
            alienum uidetur, quandoquidem uox missa gratiore plausu e <lb/>
            nemoribus resultet aut montibus et suauiore sono reddant quod <lb/>
            acceperint. in scopulis quoque ipsis et lapidibus repperit natura <lb/>
            quod delectaret; aliorum specula, aliorum usus delectat aut gratia. <lb/>
            ferae ipsae atque aues loci amoenioris aut modulatioris uocis delectatione<lb n="10"/>
            mulcentur, lactantibus quoque paruulis aut seueritas <lb/>
            terrori est aut blanditiae uoluptati. naturalis igitur delectatio est. 
</p>
          
</div>