<div xmlns="http://www.tei-c.org/ns/1.0" type="textpart" subtype="section" n="2"><p>insidiatur ergo peccator iusto, quia  <lb n="10"/>
            inuidet; iusti enim uita redarguit peccatorem, quem tacita maiore <lb/>
            auctoritate condemnat quam si clara uoce loqueretur. sed iustus <lb/>
            timere non debet fremitum peccatoris, quia inprobitas non potest <lb/>
            esse perpetua. insidiae temporales sunt, munimenta autem uirtutis <lb/>
            aeterna. mors peccatoris omnem eius potentiam fraudemque <lb n="15"/>
            dissoluit. 
</p>
          
</div>