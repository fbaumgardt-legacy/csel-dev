<div xmlns="http://www.tei-c.org/ns/1.0" type="textpart" subtype="section" n="1">
<p>Mundum ex aeterno constare et nulli debere subiectionem <lb/>
            inprobabile et inpossibile est, quem uidemus tanta diuersitate <lb/>
            exstare corporeum, cum nihil diuinum et aeternum possit<lb n="10"/>
            esse nisi simplex, in quo nulla diuersitas uideatur, sed sit <lb/>
            unitas. nam et uices ipsas temporum non seruat, ut non solum <lb/>
            in temporibus uarius sit et contrariis constet substantiis, sed <lb/>
            et in ipsis uicibus temporum, cum res aeterna diuersitatem abhorreat <lb/>
            et nec tactu nec uisu capienda, utpote incorporalis. hic<lb n="15"/>
            autem passioni obnoxius est, quia et aqua repugnat igni et <lb/>
            ignis, si amplius fuerit, superat aquam et. terra, cum sit <lb/>
            natura arida et frigida, patitur incendium quasi res corporalis. <lb/>
            itaque inconueniens est mundum aeternum dicere, quem cum <lb/>
            uidemus passioni subiectum et per singula senectute deficere,<lb n="20"/>
            credimus et finiri. 
</p>
</div>