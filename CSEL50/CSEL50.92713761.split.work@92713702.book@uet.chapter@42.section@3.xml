<div xmlns="http://www.tei-c.org/ns/1.0" type="textpart" subtype="section" n="3">
<p>Apertum est adueniente saluatore plenitudinem factam <lb n="5"/>
            ueritatis, quae enim latebant et quod promissum est dum reuelatur <lb/>
            et manifestatur, plenitudo fit ueritatis. tunc credentes <lb/>
            accepto spiritu sancto fiunt filii dei. nam inspiratio, quae legitur <lb/>
            facta a deo in Adam, animae traditio est. spiritus enim frequenter <lb/>
            pro anima ponitur dicente euangelio inter cetera: et <lb n="10"/>
            reuersus est, inquit, spiritus eius ad illam et in psalmo: <lb/>
            spiritum, ait, contribulatum et cor contritum deus <lb/>
            non spernit. frequenter tamen aliqui codices non sic habent: <lb/>
            et inspirauit deus, sed: insufflauit deus in faciem eius <lb/>
            spiritum uitae et factus est homo in animam uiuentem. <lb n="15"/>
            non quia dixit: spiritum uitae, ideo spiritum sanctum significauit; <lb/>
            nam et de animalibus ita ait: in quibus erat spiritus <lb/>
            uitae. spiritus uitae dicitur, quia animat corpora ad uitam. 
</p>



</div>