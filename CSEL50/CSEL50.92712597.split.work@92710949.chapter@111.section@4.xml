<div xmlns="http://www.tei-c.org/ns/1.0" type="textpart" subtype="section" n="4">
<p>Et sequitur: ipse super maria fundauit eam, hoc <lb/>
            est, quod in alio psalmo significauit dicens: terram super <lb/>
            aquas tu firmasti. ut fidem testimonium sequeretur, ostendit <lb/>
            quo modo fecerit. dum enim confusio esset rerum et neque <lb/>
            terra neque aqua propriam haberent speciem, iussu dei adunata <lb n="5"/>
            est terra et firmata est super aquas, ut et terra et aqua haberent <lb/>
            originis suae proprietatem. unde in Regnorum uox est dei dicentis: <lb/>
            nonne aquas ego feci? 
</p>
</div>