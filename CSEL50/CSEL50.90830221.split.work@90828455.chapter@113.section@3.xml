<div xmlns="http://www.tei-c.org/ns/1.0" type="textpart" subtype="section" n="3">
<p>Manente ergo fide diu mecum contuli, ut scirem cur<lb n="5"/>
            dominus noster de sacris et caelestibus sedibus ad terram <lb/>
            incarnandus uenisset et non alius ex his, quos ipse dominus <lb/>
            sanctos angelos uocat. incongruum enim uidetur personae eius <lb/>
            hoc opus subisse, nisi causa facti noscatur. denique hoc est <lb/>
            quod mouet multos. nam potuit dei patris prouisio per alteram<lb n="10"/>
            personam hoc negotium gerere, ut et hominibus in errore <lb/>
            constitutis ostenderet ueritatem et diabolum praesumtorem <lb/>
            et salutis inuidum cum satellitibus eius conprimeret et <sic>eipoliaret</sic> <lb/>
            deuictum, quia peruicacia et inreuerentia nequissimorum <lb/>
            seruorum ministris famulis fuerat conpescenda, et non dominus<lb n="15"/>
            omnium rem sibi indignam experiretur. 
</p>
</div>