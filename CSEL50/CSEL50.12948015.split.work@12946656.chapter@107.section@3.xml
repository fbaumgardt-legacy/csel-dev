<div xmlns="http://www.tei-c.org/ns/1.0" type="textpart" subtype="section" n="3">
<p>Igitur, quantum apparet, subiecta est nox diei. nec <lb/>
            enim, quia ante tenebrae leguntur quam lux, idcirco anteponendae <lb n="10"/>
            debent uideri, quia et caelum ante solem est et tamen <lb/>
            claritate maior est sol et terra ante hominem et pecora et <lb/>
            cetera animantia et tamen subiecta sunt homini. non ergo <lb/>
            idcirco nox praeferri debet diei, quia ante leguntur tenebrae, <lb/>
            cum appareat et dignitate lumen tenebris et tempore diem <lb n="15"/>
            nocti anteponi. sicut enim supra ostensum est, cum essent <lb/>
            tenebrae, facta est lux. 
</p>
</div>