<div xmlns="http://www.tei-c.org/ns/1.0" type="textpart" subtype="section" n="2">
<p>Sed solent ab his exclusi ad elementa confugere dicentes <lb/>
            haec se colere, quorum gubernaculis regitur uita humana. <lb n="5"/>
            a quibus, ut supra, requirimus, si mandatum est aut iussum <lb/>
            a deo, quem etiam ipsi magnum et summum fatentur et neglegunt <lb/>
            eum. si enim fieri debet, ab illo mandari oportuit, qui <lb/>
            auctor eorum dicitur. si autem ab illo mandatum non est, <lb/>
            praesumptio est et ad poenam proficiet, non ad praemium,<lb n="10"/>
            quia ad contumeliam pertinet conditoris, ut contempto domino <lb/>
            colantur serui et spreto imperatore adorentur comites. quo <lb/>
            modo istud inpunitum erit, quod etiam in hac uita uindicari, <lb/>
            et quidem acerbius, uideamus? 
</p>
</div>