<div xmlns="http://www.tei-c.org/ns/1.0" type="textpart" subtype="section" n="17">
<p>Solent iterum praeiudicare sancto spiritui, quod ideo <lb/>
            degener intellegatur, quia in ordine tertius ponitur, cum tanta <lb/>
            simplicitas sit in scripturis diuinis, ut aliquando inuenias <lb/>
            tertium primum positum. ut enim causa se tulerit, sic et <lb/>
             ponuntur. nullius enim iniuria est, quia una eorum diuinitas <lb n="5"/>
            est. denique legimus in Eseia dicente domino: ego sum <lb/>
            primus et ego in aeternum et manus mea fundauit <lb/>
            terram, dextera mea solidauit caelum, et in subiectis: <lb/>
            ego locutus sum, ego uocaui, ego adduxi eum et <lb/>
            i <sic>proaperum</sic> iter eius feci. accedite ad me et audite <lb n="10"/>
            haec: non in occulto ab initio locutus sum; cum fierent, <lb/>
            illic eram et nunc dominus misit me et spiritus <lb/>
            eius. quem uis esse qui fundauit terram? ipse enim dicit <lb/>
            missum se esse. numquid patrem? absit. filius ergo est qui se <lb/>
            missum dicit a deo et spiritu sancto. ecce paria sunt ista <lb n="15"/>
            inter filium et spiritum sanctum. sicut enim a patre et filio <lb/>
            missus legitur spiritus sanctus, ita et a deo et spiritu sancto <lb/>
            missus est Christus. hoc enim solius patris peculiare est, ne <lb/>
            missus dicatur. 
</p>
</div>