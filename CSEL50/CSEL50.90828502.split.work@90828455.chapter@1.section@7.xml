<div xmlns="http://www.tei-c.org/ns/1.0" type="textpart" subtype="section" n="7">
<p>Igitur omnis qui conluctatur in mundo sic eniti debet, ne in <lb/>
            re aspera uictus abscedat et fiat reus, uix aut tarde se reparans, <lb/>
            et forte inter haec proueniat exitus, et exeat hinc cum peccato. <lb/>
            qui enim omni uirtute renititur, si elisus forte fuerit, quasi uir<lb n="10"/>
            cadit, nec suscenset ei quis, sed hortatu quodam animum <lb/>
            eius reparat. uidit enim eum propositum habuisse uincendi <lb/>
            et sperat talem posse proficere ad uictoriam, quem non sine <lb/>
            fatigatione sui hostis elisit. qui enim facile uincitur non habet <lb/>
            animum resistendi nec uincitur, sed consentit. hic acerbius<lb n="15"/>
            peccat, huius modi uix ad ueniam admittendus est, qui <lb/>
            uotum habet delinquendi. qui enim id meditatur ne peccet, <lb/>
            etiam si <choice><sic>peccaueIit</sic><corr>peccauerit</corr></choice>, non aspere peccat. diligentibus enim <lb/>
            aliquando minora peccata subrepunt. quanto enim minora sunt, <lb/>
            tanto magis subtiliora, et dum contemnuntur, non uitantur. <lb n="20"/>
            maiora enim longe apparent, ac per hoc qui in maioribus <lb/>
            peccat, uoluntatis eius est crimen. 
</p>
</div>