<div xmlns="http://www.tei-c.org/ns/1.0" type="textpart" subtype="section" n="13">
<p>Sed forte sub dei nomine Moyses errorem induxit! satis <lb/>
            tibi faciant signa et prodigia per Moysen facta in Aegypto:<lb n="5"/>
            suadeant tibi mirabilia quae in rubro mari gesta sunt ad liberationem <lb/>
            filiorum Israhel; audi magos confitentes quia digitus <lb/>
            dei est hic; consenti apostolo dicenti: nolo enim, ait, <lb/>
            uos ignorare, fratres, quia patres nostri omnes <lb/>
            sub nube fuerunt et omnes per mare transierunt<lb n="10"/>
            et omnes in Moysen baptizati sunt in nube et in <lb/>
            mari et omnes eandem escam spiritalem ederunt <lb/>
            et omnes eundem potum spiritalem biberunt. bibebant <lb/>
            enim de spiritali sequenti petra; petra autem <lb/>
            erat Christus. et unde haec apostolus locutus est? praesto<lb n="15"/>
            est scriptura, in qua legimus Christum dominum nostrum <lb/>
            -dicentem Iudaeis: si crederetis Moysi, crederetis et <lb/>
            mihi, quia de me scripsit Moyses. quis huic concordiae <lb/>
            fidem deneget? quis audeat dicere quod unum est discrepare? <lb/>
            quis tam malae mentis est, ut indiuiduam caritatem uideri<lb n="20"/>
            contendat inimicitiam? ecce habes et uerborum testimonia et exempla <lb/>
            uirtutum, quae animum tuum subiugent ueritati, ut <lb/>
            non aliud putes uerum quam quod ecclesiae catholicae continent <lb/>
            libri. 
</p>
</div>