<div xmlns="http://www.tei-c.org/ns/1.0" type="textpart" subtype="section" n="1">
<p>Causae faciunt diuisiones et tempora; idcirco ab Abraham <lb/>
            usque ad Dauid distinxit. prima enim pars causae ab Abraham <lb/>
            usque ad Dauid est, quia Abraham pater fidei est et Dauid<lb n="5"/>
            pater regni — Saul enim indignus effectus se ipsum regno priuauit <lb/>
            —; a Dauid uero usque ad transmigrationem alia pars <lb/>
            causae, in qua regnum amiserunt facti <sic>reprobiludaei</sic>; <sic>posttransmigrationem</sic> <lb/>
            autem Babylonis usque ad Christum tertia pars <lb/>
            lamentationis et miseriae, captiuitatis et dispersionis illorum,<lb n="10"/>
            quia, quamuis post transmigrationem Babylonis et septuaginta <lb/>
            annorum tempus, quando a Cyro dimissi reuersi sunt ad sua, <lb/>
            numquam tamen pausam uel requiem habuerunt. neque enim <lb/>
            postea Iudaea regnare potuit, sed solliciti semper et peruagantes <lb/>
            fuerunt. nam utique tempore natiuitatis Christi captiui fuerunt<lb n="15"/>
            dicentes: nos non habemus regem nisi Caesarem. hac <lb/>
            ergo causa Matheus tres gradus fecit generationis, ut et meritorum <lb/>
            et causarum mutationes ostenderet a promissione facta <lb/>
            usque ad Christum, anni autem tempora usque ad finem in <lb/>
            unam gratiam permanere. <lb n="20"/>
            
</p>


</div>