<div xmlns="http://www.tei-c.org/ns/1.0" type="textpart" subtype="section" n="2">
<p>Deus omnipotens, cum magnitudine ac bonitate praestantior <lb/>
            sit, magnum aliquid et maxime bonum edere ex se atque <lb/>
            exhibere debuerat, sed, si quid edidisset quod contra modum <lb/>
            excellentiae suae foret. aut non potuisse amplius — quod in<lb n="10"/>
            omnipotentem non cadit — aut noluisse — quod in benignissimum <lb/>
            — uideretur. certe in summo deo grande non fuerat fecisse <lb/>
            quod intra se positum uim plenae summitatis non esset <sic n="poss">habi</sic>- . <lb/>
            turum. super se ergo nihil erat — nihil est enim quod deum uincat <lb/>
            —, infra se parum fuerat, quia minus maximo non congruebat. <lb n="15"/>
            simillimum itaque suum filium creans edidit ex se quasi <lb/>
            alterum se, ac sic illud summum et maximum bonum, quod <lb/>
            nobis ex deo suppetit, per eius ad nos propaginem redundauit. 
</p>
</div>