<div xmlns="http://www.tei-c.org/ns/1.0" type="textpart" subtype="section" n="21">
<p>Qui degenerem dicunt sanctum spiritum, dei pulsant <lb/>
            propositum, qui totius creaturae salutem in trinitatis diuinitate <lb/>
            consistere declarauit, quia, si consubstantiuus non est deo <lb/>
            et Christo, ineptum est ponere istum in numero patris et filii, <lb/>
            ut sine hoc neque salus alicui sit neque dignitas. si enim non <lb n="20"/>
            est eiusdem diuinitatis, aut stulte aut gratiose factum est, quod <lb/>
            absit. quis enim prudentium deneget creatorem cum creatura <lb/>
            connumerari non posse neque aeternum cum eo, qui sub initio <lb/>
            sit, conparari neque dominum cum seruo aequari nec potentem <lb/>
            cum inpotente conferri neque scium cum inscio deputari? <lb n="25"/>
            
</p>
</div>