<div xmlns="http://www.tei-c.org/ns/1.0" type="textpart" subtype="section" n="5">
<p>Itaque ut propositum dei, quod in causa creati hominis <lb/>
            decreuit, maneret et factum diaboli, per quod hominem circumuenit, <lb/>
            ad cumulum reatus eius proficeret, Christus de <lb/>
            sacris sedibus ad terras uenire dignatus est, ut et hominem <lb/>
            a transgressionis sententia liberaret et diaboli futuram perditionem, <lb n="15"/>
            ne quis factum eius imitaretur, ostenderet. propterea <lb/>
            dixit Iohannes apostolus: ideo uenit filius dei, ut solueret <lb/>
            opera diaboli. qui si natura malus esset. poenam illi <lb/>
            promittere aut dementis erat aut iniqui. quia enim arguat eum, <lb/>
            quem uidet non aliter aliquid facere, quam natura eius admittit? <lb n="20"/>
            si igni potest suscenseri, quia urit, aut aquae quia infrigidat, <lb/>
            cum non utique uoluntate hoc faciat, sed natura? unde et <lb/>
            diabolus, si natura malus esset, uoluntatem non haberet. nec <lb/>
            enim posset discernere, sed uno adque eodem modo omnibus <lb/>
             se quasi caecus inmergeret. <lb n="25"/>
            
</p>
</div>