<div xmlns="http://www.tei-c.org/ns/1.0" type="textpart" subtype="section" n="27">
<p>Et sequitur: benigne fac, domine, in bona uoluntate <lb/>
            tua Sion. Sion dicens ecclesiam significat, ut adseueratio <lb/>
            nostra non inprobabilis uideatur, cui, ut impleat deus <lb n="10"/>
            promissum suum, suggerit sciens se tunc plenam remissionem <lb/>
            accepturum, cum, quod decreuit deus, in Christo impleuerit, <lb/>
            id est, ut ab omni peccato liberentur sperantes in salute promissa, <lb/>
            quia non solum a propriis, sed et ab Adae peccato, quod <lb/>
            per traducem in omnes peruenit, liberabuntur per Christum. <lb n="15"/>
            
</p>
</div>