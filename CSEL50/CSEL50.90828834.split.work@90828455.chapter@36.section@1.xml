<div xmlns="http://www.tei-c.org/ns/1.0" type="textpart" subtype="section" n="1">
<p>Alio sensu scriptura locuta est quam propositum est. non <lb/>
            enim de hac morte quae communis utique omnibus est dixit,<lb n="5"/>
            sed de illa quae appellatur secunda. haec enim peccatores <lb/>
            suscipit, illis autem qui in pugna mortui sunt non peccatum <lb/>
            Achar redditum est, sed obfuit illis, ne protectione diuina <lb/>
            adiuti inualescerent hostibus. nec enim causa Achar infirmati <lb/>
            sunt, sed dei auxilio minime muniti, ut, dum fortiter facere<lb n="10"/>
            nequeunt, occiderentur. nam pauci fuerunt contra multos, unde <lb/>
            et superati noscuntur. nulla ergo iniustitia in uoluntate dei <lb/>
            est. in potestate enim habet, si adiutare uult, ut si adfuerit, <lb/>
            misericors sit, si noluerit, iustus; nec enim talibus debitor <lb/>
            est, ut teneatur obnoxius. hinc est enim quod Iesu Naue contristatus<lb n="15"/>
            scidit uestimenta sua intellegens non sine causa dominum <lb/>
            auxilium suum subtraxisse. 
</p>

</div>