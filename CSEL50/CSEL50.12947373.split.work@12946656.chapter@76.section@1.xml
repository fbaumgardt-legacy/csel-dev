<div xmlns="http://www.tei-c.org/ns/1.0" type="textpart" subtype="section" n="1">
<p>Omnia diuina uolumina amara sunt, sed perfidis adque carnalibus. <lb/>
            idolatris enim insuaue est, cum audiunt unum deum <lb/>
            praedicari in Christo. et Fotinus simul pertimescit horrore correptus, <lb/>
            erubescit etiam Sabellius audiens patrem patrem esse <lb n="10"/>
            qui filius dici non possit, quia ab ipso sunt omnia; filium <lb/>
            autem idcirco filium appellari, quia non utique ipse pater est, <lb/>
            sed de patre, nec a quo, sed per quem sunt omnia. confutatur <lb/>
            et . Arrius, cum legit Christum uerum esse filium dei; <lb/>
            sine dubio enim uerus dici non posset, nisi proprie esset de <lb n="15"/>
            deo. conuincitur et Marcion addiscens quia uerbum caro factum <lb/>
            est, qui putat Christo carnem <sic>negandam</sic>. arguitur etiam <lb/>
            inprobus Manicheus uidens scriptum ab euangelista, quia saluator <lb/>
            non solum praesentia sui nuptiarum uota decorauit, <lb/>
             uerum etiam poculis honestauit, qui nuptiarum aditus intercludit <lb n="20"/>
            et promiscue conuenire hortatur. 
</p>
</div>