<div xmlns="http://www.tei-c.org/ns/1.0" type="textpart" subtype="section" n="15">
<p>Nam suffecerat testatio saluatoris, qua sibi proprium <lb/>
            patrem dixerat deum. quis enim credentium dubitaret nihil a <lb/>
            patre differre in substantia filium? sed quia hereticorum peruersitas <lb/>
            infidelitatis commentis fidei iura pulsare coeperat <lb/>
            aliter accipiendo filium dei quam praedicatur, additum est ad<lb n="5"/>
            faciendam manifestationem hunc ante omnia apud deum fuisse <lb/>
            et deum esse, ut declararet quod filii ueri ratio mystice continebat, <lb/>
            per quod diuina clementia humanae infirmitati prouidisse <lb/>
            uidetur, ut aperiret quod clausum potioris fidei meritis <lb/>
            reseruauerat. <lb n="10"/>
            
</p>
</div>