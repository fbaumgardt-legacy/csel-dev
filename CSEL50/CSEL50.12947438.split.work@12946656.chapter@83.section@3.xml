<div xmlns="http://www.tei-c.org/ns/1.0" type="textpart" subtype="section" n="3">
<p>Idcirco recte factum est, ut non ante ueniret dominus. <lb n="5"/>
            primum enim dimisit genus hominum uti uoluntate sua, non sine <lb/>
            testimonio sui, quia ex ipsa mundi fabrica et annua munera, <lb/>
            quae elementorum ministerio humanis usibus exhiberi decreuit, <lb/>
            intellegi et timeri diuinitatem suam uoluit, quippe cum <lb/>
            etiam ex traduce primi hominis, deinde Enoch, Noe, notitia <lb n="10"/>
            eius esset in terris. sed cum languore quodam humani generis <lb/>
            obsolescere coepisset cognitio dei inter homines et mores <lb/>
            inmutarentur, eligere dignatus est Abraham, in quo forma <lb/>
            esset renouatae notitiae dei et morum. et cum adhuc reuerentia <lb/>
            segnior esset, postea per Moysen legem litteris dedit, quae <lb n="15"/>
            neque obsolesceret et magis metum incuteret. maior enim <lb/>
            timor est, ubi auctoritas manifesta est. et quia accepta lege <lb/>
            gentes spreuerunt non se subicientes ei neque hi qui acceperunt <lb/>
            seruauerunt eam, motus dominus misericordia misit filium <lb/>
             suum, qui se pro illis offerens et mortem destruens data <lb n="20"/>
            omnibus remissione peccatorum deo patri illos iustificatos <lb/>
            offerret non enim posset descendi ad inferos, nisi per mortem. <lb/>
            nec ordo enim nec ratio poscebat eum, qui mortuus non fuisset, <lb/>
            intrare ianuas tartari. 
</p>
</div>