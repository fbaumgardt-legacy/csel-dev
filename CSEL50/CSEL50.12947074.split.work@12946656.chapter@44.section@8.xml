<div xmlns="http://www.tei-c.org/ns/1.0" type="textpart" subtype="section" n="8">
<p>Superflue igitur gloriantur de carnis circumcisione, cum <lb/>
            uideant illam apud deum meritum non habere. et si, sicut est<lb n="5"/>
            ostensum, melius est fidem habere quam circumcisionem. <lb/>
            meliores sunt gentes Iudaeis, quia isti fidem habent, Iudaei <lb/>
            circumcisionem. et quos, putas, magis agnoscat filios Abraham: <lb/>
            qui iuxta carnem similes illi sunt, aut qui in fide? sed Abrahae <lb/>
            fides testimonium perhibet, ac per hoc non in carne, sed in<lb n="10"/>
            fide gloriatur. ideoque istos in filios suscipit, quos uidet imitatores <lb/>
            esse gloriae suae. quo modo enim illos potest filios <lb/>
            appellare, quibus uidet abhorrere unde placuit deo et iustificatus <lb/>
            est? non ergo filios hos, sed inimicos poterit iudicare. inuidi <lb/>
            enim eius uidentur spernentes fidem, per quam glorificatus est. <lb n="15"/>
            
</p>
</div>