<div xmlns="http://www.tei-c.org/ns/1.0" type="textpart" subtype="section" n="1">
<p><sic>cCamem</sic>) non substantiam carnis hoc loco intellegas, sed <lb/>
            actus malos et perfidiam significatam in carne. per id quod<lb n="10"/>
            enim omnis error ex uisibilibus et mundanis, caro autem cognata <lb/>
            eorum est — ex elementis enim constat —, omnem <lb/>
            errorem carnem appellat. non solum adulteria et fornicationes <lb/>
            et luxurias opera dicit carnis, sed et idolatriam et maleficia <lb/>
            et blasphemias et talia. numquid caro blasphemiam cogit aut<lb n="15"/>
            idolatriam? nonne haec animae uitia sunt, dum consentit errori? <lb/>
            recte autem agentibus dicit quod non sint in carne, sed in <lb/>
            spiritu, et utique adhuc in corpore sunt. qui ergo bene ambulat <lb/>
            nec diffidit de spe fidelium, in carne positus non esse dicitur <lb/>
            in carne; male autem agens et blasphemus in carne dicitur<lb n="20"/>
            esse, quia, quo modo bene agentes spiritales sunt cum ipsa <lb/>
            carne, sic male uiuentes carnales sunt cum ipsa anima. hoc <lb/>
            enim nuncupatur quod dicit
</p>
</div>