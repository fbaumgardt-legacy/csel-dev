<div xmlns="http://www.tei-c.org/ns/1.0" type="textpart" subtype="section" n="1">
<p>Nihil iniuste dominum facere aut dicere qui dubitat insanus <lb/>
            est. itaque si uerba domini non <sic>aubprimantur</sic>, sed omnia quae <lb/>
            ad eandem quaestionem pertinent, proponantur, lucebit quod <lb/>
            obscurum uidetur et pium aestimabitur quod minime iustum <lb n="10"/>
            putatur. qui enim uerba subprimit quaestionis aut inperitus est <lb/>
            aut tergiuersator, qui calumniae magis studet quam doctrinae. <lb/>
            porro autem repromisit quidem deus reddere se peccata <lb/>
            patrum filiis, sed qui oderint eum, hoc est qui in paternis <lb/>
            malis uersati seruiunt idolis, sicut et patres illorum. iste <lb n="15"/>
            enim inimicus dei est, qui honorem nominis eius uindicat <lb/>
            creaturae. sicut enim iustorum filii et ipsi iusti nobilitant in <lb/>
            se genus iustitiae, dum et patrum et sua iustitia sublimantur, <lb/>
            ita et nequissimorum et ipsi filii nequissimi crementum faciunt <lb/>
             malitiae, quia et malorum filii sunt et nequitiam illorum <lb n="20"/>
            exemplarunt ad perditionem multorum. 
</p>
</div>