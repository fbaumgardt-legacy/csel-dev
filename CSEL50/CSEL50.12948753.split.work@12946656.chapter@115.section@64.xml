<div xmlns="http://www.tei-c.org/ns/1.0" type="textpart" subtype="section" n="64">
<p>(Sed est', inquiunt, 'fatum uni cuique praestans qua <lb/>
            morte moriatur'. quod si ita est, non est accusandus homicida. <lb/>
            nam et duplici genere se defendet, quia et ipse fatis agentibus <lb/>
            hoc fecit et ille agentibus fatis occisus est. sed inter haec <lb n="10"/>
            lex pulsatur, quia punit oblatum homicidam. simili quoque <lb/>
            modo nascitur qui adulter sit et quae adultera et cui fiat <lb/>
            adulterium. quod si et hoc <choice><sic>sio</sic><corr>sic</corr></choice> se habet, etiam nunc lex tangitur, <lb/>
            quae punit adulteros, quod si uere fati esset, etiam ille <lb/>
            puniendus erat, qui tale habet fatum, ut adulterium patiatur. <lb n="15"/>
            et ipse enim particeps inuenitur, quia fatum eius admisit <lb/>
            ut fieret adulterium. aequum ergo erat ut aut simul damnarentur <lb/>
            aut simul absoluerentur; inter haec iniusta lex uidetur. <lb/>
            </p>
</div>