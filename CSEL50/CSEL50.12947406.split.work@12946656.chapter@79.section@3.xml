<div xmlns="http://www.tei-c.org/ns/1.0" type="textpart" subtype="section" n="3">
<p>Saluator autem cum pro se et Petro dari iubet, pro <lb n="5"/>
            omnibus <choice><sic>solnisse</sic><corr>soluisse</corr></choice> uidetur, quia, sicut in saluatore erant omnes <lb/>
            causa magisterii, ita et post saluatorem in Petro omnes continentur. <lb/>
            ipsum enim constituit esse caput eorum, ut pastor <lb/>
            esset gregis dominici. nam inter cetera dicit discipulis: uigilate <lb/>
            et orate, ne intretis in temptationem, et Petro <lb n="10"/>
            dicit: ecce satanas expostulauit, ut uos uentilet uelut <lb/>
            triticum; ego autem rogaui pro te, ne deficiat fides tua, <lb/>
            et tu tandem conuersus confirma fratres tuos. quid <lb/>
            ambigitur? pro Petro rogabat, et pro Iacobo et Iohanne non <lb/>
             rogabat, ut de ceteris taceam? manifestum est in Petro omnes <lb n="15"/>
            contineri, quia et alio loco dicit: ego pro his rogo quos <lb/>
            mihi dedisti, et: uolo ut ubi ego sum et ipsi sint <lb/>
            mecum. 
</p>
</div>