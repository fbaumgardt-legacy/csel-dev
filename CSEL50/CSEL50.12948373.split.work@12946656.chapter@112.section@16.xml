<div xmlns="http://www.tei-c.org/ns/1.0" type="textpart" subtype="section" n="16">
<p>Et subiecit: auerte faciem tuam a peccatis <lb/>
            meis et omnes iniquitates meas dele. hac forma <lb/>
            remissionem postulat, sicut constitutum erat in futurum per <lb n="5"/>
            fidem Christi, ut saluator, qui ei specialiter promissus ab <lb/>
            ipso inciperet cuncta conuersis donare peccata. cuius enim <lb/>
            non respiciuntur peccata et omnes delentur iniquitates, non <lb/>
            habet unde reus constitui et inimicorum eius ora clauduntur. <lb/>
            qui enim non respicit peccata, non illa inputat. hoc est enim <lb n="10"/>
            auertere faciem a peccatis alicuius, accusationem contra eum <lb/>
            non recipere. et quid est hoc, ut, cum de duobus peccatis <lb/>
            correptus sit, hic addat de multis se accusando? et cum audierit <lb/>
            a profeta Nathan quia ignotum erat ei, quare sic postulat <lb/>
            sedula prece, ut possit ad ueniam peruenire, nisi quia <lb n="15"/>
            non suam solius causam agit, sed sub occasione peccati sui <lb/>
            totius populi miserias narrat? sibi enim reformationem precatur, <lb/>
            quia cui ignoscitur non est sine rubore, nisi loco <sic>suofuerit</sic> <lb/>
            redditus, ut dignitas loci ruborem excuset; ceteris autem <lb/>
            beneficium dei, quod ad cuncta peccata abluenda futurum <lb n="20"/>
            erat in Christo, significauit. 
</p>
</div>