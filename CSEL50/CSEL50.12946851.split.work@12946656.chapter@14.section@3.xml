<div xmlns="http://www.tei-c.org/ns/1.0" type="textpart" subtype="section" n="3">
<p>Hac legis manifestatione deterreri uoluit deus impios <lb/>
            patres, ut agnoscentes quantum mali pareret sectatio idolatriae <lb/>
            uel adfectu filiorum reuocarentur ad reuerentiam creatoris, <lb/>
            aut filii timentes, ne incurrerent peccata patrum, dei<lb n="10"/>
            legi obtemperarent. illi autem adtendentes ad nequitiam aliter <lb/>
            hoc interpretari coeperunt dicentes: patres manducauerunt <lb/>
            uuam acerbam et dentes filiorum stupuerunt, ut securi <lb/>
            de inpunitate, eo quod filiis ipsorum redderentur peccata, illi <lb/>
            tamen neque spiritus neque carnis haberent pietatem — hinc<lb n="15"/>
            dicitur eis, non (morietur filius pro patre' neque 'pater pro filio', <lb/>
            sed: anima quae peccat ipsa morietur — et addiscerent <lb/>
            non inpune sibi futurum, sed sic reddi peccata patrum filiis, <lb/>
            ut, quia impietatem parentum secuti mala, quae oblitteranda <lb/>
            erant, exemplauerunt, acerbius puniantur. <lb n="20"/>
            
</p>
</div>