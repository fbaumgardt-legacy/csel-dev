<div xmlns="http://www.tei-c.org/ns/1.0" type="textpart" subtype="section" n="29">
<p>Sed inrationabilis uulgus aut apparentes umbras aut <lb/>
            demonia aut simulacra mortuorum ut deos colere coeperunt; <lb/>
            quae res in consuetudinem uetustatis deducta arbitratur<lb n="10"/>
            rationis sibi ueritatem posse defendi, cum ueritatis ratio non <lb/>
            ex consuetudine neque ex uetustate, sed ex deo sit, qui non <lb/>
            uetustate deus probatur, sed aeternitate. quam ob rem fides <lb/>
            non coepta res, sed sine initio est. in deum enim credere <lb/>
            nostrum incipere est; nam quod creditur, aeternum est. quo <lb n="15"/>
            modo ergo anteriores se putant pagani, cum quando quod <lb/>
            colunt post deum est? numquid non opus post opificem est? <lb/>
            pagani colunt opera, nos opificem; illi creaturam, nos creatorem. <lb/>
            certe deus fecit mundum: age, facto notitiam suam non <lb/>
            ostendit? aut fecit hominem et noluit se ab eo coli, quem<lb n="20"/>
            fecit? sed absurdum est. 
</p>
</div>