<div xmlns="http://www.tei-c.org/ns/1.0" type="textpart" subtype="section" n="26">
<p>Quo modo ex sententia peccati genus intellegebatur? <lb/>
            et homicidae enim et malefico et adultero et infami congruit <lb/>
            haec sententia. Achar quoque filius Charmi cum peccasset, <lb/>
            consumi cum omnibus suis adiudicatus est. quo modo potest <lb/>
            ex sententia peccati genus intellegi? grande delictum fuisse<lb n="5"/>
            potest cognosci, non tamen genus delicti intellegi. scimus <lb/>
            enim etiam alios hac damnatos sententia, cum sciantur aliter <lb/>
            deliquisse. et Aman enim et Sodomitae cum omnibus suis <lb/>
            perisse noscuntur. ita enim fit ut et unius peccati rei diuersa <lb/>
            feriantur sententia et diuersi criminis peccatores uno adque<lb n="10"/>
            eodem genere puniantur. quam ob rem Adae et Euae non <lb/>
            ex data sententia peccati genus potest intellegi. 
</p>
</div>