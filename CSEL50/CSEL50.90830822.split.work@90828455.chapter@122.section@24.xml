<div xmlns="http://www.tei-c.org/ns/1.0" type="textpart" subtype="section" n="24">
<p>Numquid quia patrem inuisibilem dixit filium uisibilem <lb/>
            fecit, cum utique hoc sit filius per naturam quod et pater? <lb/>
            et cum creatura caelestis inuisibilis sit, quanto magis creator <lb n="5"/>
            eorum! sed hoc significauit quod in caelis est, non quod in <lb/>
            terra, quia, quamuis et filius inuisibilis sit, illic tamen, id est <lb/>
            in caelestibus, uidetur apostolis -uel ceteris talibus, de quibus <lb/>
            dixit: pater, uolo ut ubi ego sum et isti sint mecum <lb/>
            et uideant claritatem meam; etalio loco: beati, inquit, <lb n="10"/>
            mundo corde, quia ipsi deum uidebunt, hoc est patrem <lb/>
            in filio, deum in imagine, quod est deum in deo. 
</p>
</div>