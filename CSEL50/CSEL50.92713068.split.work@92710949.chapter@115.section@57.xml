<div xmlns="http://www.tei-c.org/ns/1.0" type="textpart" subtype="section" n="57">
<p>Quo modo ergo quibusdam displicet futurum iudicium <lb/>
            credere? sed hoc mathematicorum inuenit amentia. quo modo <lb/>
            enim possent futurum accipere iudicium, qui praesenti repugnant, <lb/>
            quia iudicium in natiuitate esse contendunt? et quia <lb/>
            ueritas, cum putatur premi, resurgit, ipsi, qui quodam iudicio<lb n="5"/>
            naturali bonos et malos non fieri, sed adserunt nasci, peccantibus <lb/>
            retribuunt nec patiuntur inulta esse peccata. uirgis enim <lb/>
            pistrino uinculis intus corripiunt, quos foris inemendabiles <lb/>
            adserunt natos. aliquis prudentium corripit quem scit emendari <lb/>
            non posse? quod quidem aut stulti est aut iniqui. <lb n="10"/>
            
</p>
</div>