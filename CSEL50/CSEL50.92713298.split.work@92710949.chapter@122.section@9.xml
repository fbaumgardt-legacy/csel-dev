<div xmlns="http://www.tei-c.org/ns/1.0" type="textpart" subtype="section" n="9">
<p>Nec enim quia communia uocabula nobis et deo sunt,<lb n="5"/>
            una ratio erit nobis et deo in rerum effectu. nam legimus: in <lb/>
            principio fecit deus caelum et terram. quo modo <lb/>
            fecit? numquid, sicut nos facimus, manu opere? et in subiectis: <lb/>
            et dixit, inquit, deus: fiat lux; et facta est lux, quo <lb/>
            modo putamus locutum esse deum, quia non utique homini<lb n="10"/>
            locutus est, sed ei qui posset facere, qui etiam hominem facturus <lb/>
            erat, sicut fecit? sicut nos loquimur, organo corporali? <lb/>
            absit. uides ergo quia uocabula quidem nobis et deo communia <lb/>
            sunt, sed discrepant in effectu; aliter enim deus facit quam <lb/>
            . facimus nos, et loqui dicitur, sed non more nostro. <lb n="15"/>
            
</p>
</div>