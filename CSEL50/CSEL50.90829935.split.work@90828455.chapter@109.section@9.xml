<div xmlns="http://www.tei-c.org/ns/1.0" type="textpart" subtype="section" n="9">
<p>Hoc ergo interest inter substantiam dei et hominis, quia <lb/>
            dei substantia beata semper est securitate inuincibilis aeternitatis <lb/>
            suae; hominis autem substantia aliter beata fit, per laborem. <lb n="15"/>
            et alia necesse est beatitudo sit inpassibilis, alia illius, qui <lb/>
            tribulationibus conficitur, ut possit aliquando gaudere. beatitudo <lb/>
            enim inpassibilis in eo est semper ut beata sit, passibilis autem <lb/>
            post magna exercitia gaudet euasisse se mortem. contristatur <lb/>
            ergo, ut possit gaudere, nec perpetuo securus passibilitate naturae; <lb n="20"/>
            inpassibilis autem semper beatus est, quia neque nouit <lb/>
            tristitiam neque suspicatur posse se contristari. nam et natura <lb/>
            hominum, quamuis per laborem beatitudinem consequatur, non <lb/>
            erit tamen intacta neque deerunt ei cicatrices. qui enim fieri <lb/>
            potest ut saepe congressa et aliquotiens uicta non sit uulnerata? <lb n="25"/>
            inpassibilis autem semper intacta inlaesa inuiolabilis <lb/>
            manet. 
</p>
</div>