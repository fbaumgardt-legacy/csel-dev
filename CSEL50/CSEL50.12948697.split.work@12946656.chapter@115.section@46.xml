<div xmlns="http://www.tei-c.org/ns/1.0" type="textpart" subtype="section" n="46">
<p>Rogatus enim deus etiam quae statuit amouet. nam <lb/>
            utique statuit in peccatores uindicandum et tamen deprecantibus <lb n="5"/>
            ignoscit, quia ipsi soli licet ligare et soluere. unde cum <lb/>
            soli statio concessa non sit, sub Iesu Naue iussus est stare <lb/>
            et oboediuit eius imperio, contra id quod sibi in ratione mundi <lb/>
            fuerat praeceptum. sub Ezechia autem amplius factum legitur, <lb/>
            quia, ut Ezechias, quod sibi promissum erat, uerum esse non <lb n="10"/>
            dubitaret, signum tale accepit, quod nouum esset et humanis <lb/>
            auribus inauditum. non enim, sicut prius, soli iussum est ut <lb/>
            staret, sed ut reuerteretur retro, quod uidens Ezechias certum <lb/>
            haberet posse sibi eum quindecim annos addere ad uitam. <lb/>
            qui de nona hora fecerat sextam. et quia contra mathematicos <lb n="15"/>
            est quod Ezechiae concessum est — negant enim posse addi <lb/>
            ad uitam —, signum iterum in hac re, quod contra mathematicos <lb/>
            esset, accepit. inpossibile enim asserunt aliud astra <lb/>
            facere quam habent constitutum. 
</p>
</div>