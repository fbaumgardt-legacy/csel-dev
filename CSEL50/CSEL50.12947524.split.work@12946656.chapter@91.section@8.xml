<div xmlns="http://www.tei-c.org/ns/1.0" type="textpart" subtype="section" n="8">
<p>Ut quid et dicit: neque ego ab homine accepi illud <lb n="5"/>
            neque edoctus sum, sed per reuelationem Iesu Christi? <lb/>
            quis ambigat hoc loco Christum deum significatum? sed quid <lb/>
            mirum, cum inter cetera dicat ad Romanos: quorum patres <lb/>
            et ex quibus Christus secundum carnem, qui est <lb/>
            super omnia deus, benedictus in saecula? quid est 'et <lb n="10"/>
            ei quibus Christus secundum carnem'? non enim hoc diceret, <lb/>
            nisi esset et secundum deum, ut secundum carnem ex patribus, <lb/>
            secundum diuinitatem uero ex deo Christus sit super <lb/>
            omnia deus. 'sed forte ad patris personam pertinere dicatur.' <lb/>
            sed hoc loco nulla est paterni nominis mentio ideoque, si de <lb n="15"/>
            Christo dictum negatur, persona cui conpetat detur. quare <lb/>
            autem Christo non conpetat, cuius nomini caelestia et terrestria <lb/>
            et inferna genu flectunt? hoc est super omnia esse deum; <lb/>
            praeter haec enim alia nulla sunt. dicat nunc Fotinus, si haec <lb/>
            homini genu flectunt aut si deus potentias illas caelestes et <lb n="20"/>
            sanctos angelos, ut hominem adorent, decreuit. sed absit, quia <lb/>
            deus nihil stultum decernit, maxime cum non liceat nisi <lb/>
            deum adorari; quanto magis in caelis! rex enim adoratur in <lb/>
            terris quasi uicarius dei, Christus autem post uicariam impleta <lb/>
             dispensatione adoratur in caelis et in terra. <lb n="25"/>
            
</p>
</div>