<div xmlns="http://www.tei-c.org/ns/1.0" type="textpart" subtype="section" n="1">
<p>Indignum facinus aestimo, si secundum uerba historiae <lb/>
            commodetur adsensus. qui enim fieri poterat, ut arte magica<lb n="5"/>
            adtraheretur uir et natiuitate sanctus et uitae operibus iustus? <lb/>
            aut, si non adtractus est, consensit? quod <sic>utrnmque</sic> de uiro <lb/>
            iusto credere aduersum est. si enim inuitus adductus est, <lb/>
            nullum suffragium habet iustitia; si uoluntarius autem, amisit <lb/>
            meritum spiritalis, quod positus in carne quaesiuerat quod <lb n="10"/>
            ualde absurdum est, quia hinc qui iustus recedit permanet <lb/>
            iustus. porro autem hoc est praestigium satanae, quo ut <lb/>
            plurimos fallat, etiam bonos in potestate se habere confingit. <lb/>
            quod apostolus inter cetera ait: ipse satanas transfigurat <lb/>
            se in angelum lucis. ut enim errorem faceret, in quo gloriatur,<lb n="15"/>
            in habitu uiri iusti et nomine se subornauit, ut nihil <lb/>
            proficere spem, quam praedicabant, dei cultoribus mentiretur, <lb/>
            quando hinc exeuntes iustos finxit in sua esse potestate. 
</p>
</div>