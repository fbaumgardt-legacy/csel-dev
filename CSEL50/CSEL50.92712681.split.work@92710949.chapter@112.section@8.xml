<div xmlns="http://www.tei-c.org/ns/1.0" type="textpart" subtype="section" n="8">
<p>Et sequitur: ecce enim in iniquitatibus conceptus <lb/>
            sum. nunc hoc adiecto causam et infirmitatem humani <lb/>
            generis memorat — quia facile est homini peccare —, ut examen<lb n="10"/>
            circa se iudicis mitiget. primae enim causae facit mentionem, <lb/>
            ex qua praeuaricando Adam genus hominum obnoxium fecit <lb/>
            peccato. suasu enim et fallacia inimici iniquitatem concipiendo <lb/>
            omne semen suum iniquitati subiecit, ut ex eo omnes per <lb/>
            traducem geniti peccato essent obnoxii. <lb n="15"/>
            
</p>
</div>