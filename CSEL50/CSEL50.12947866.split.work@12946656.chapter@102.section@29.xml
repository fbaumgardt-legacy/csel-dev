<div xmlns="http://www.tei-c.org/ns/1.0" type="textpart" subtype="section" n="29">
<p>Manifestum est itaque liberos esse eos, qui amore <lb/>
            Christi non disquirentes hominum actus ad fidem eius consequendam <lb/>
            concurrunt, hoc eorum probantes quod sibi utile <lb/>
            norunt, id est, ut traditionem fidei, quae de Christo est, consequantur. <lb n="15"/>
            nam qui praeter ministerium aliquid aliud hominis <lb/>
            in hac re putat necessarium, traditioni facit iniuriam; minus <lb/>
            enim sentit de gratia dei. quando enim, nisi meritum hominis <lb/>
            adfuerit, negat donum dei proficere posse deuoto sibi, aut <lb/>
            potiorem aut parem facit hominem ipsi traditioni, cum longe <lb n="20"/>
            sit meritum hominis ab hoc officio, sicut de hac eadem re <lb/>
            dicit apostolus Paulus: ego plantaui, Apollo rigauit, sed <lb/>
            deus incrementum dedit. itaque neque qui plantat est <lb/>
            aliquid neque qui rigat, sed qui incrementum datdeus. 
</p>
</div>