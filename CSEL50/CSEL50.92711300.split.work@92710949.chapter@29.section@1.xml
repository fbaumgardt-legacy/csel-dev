<div xmlns="http://www.tei-c.org/ns/1.0" type="textpart" subtype="section" n="1">
<p>Octauo die a natiuitate idcirco praeceptum est circumcidi, <lb/>
            quia iuxta numerum et curricula dierum septem ipse rursum <lb/>
            primus inuenitur quasi post sabbatum, ut iam non octauus <lb/>
            habeatur, sed primus. quia enim salus futura per Christum <lb n="10"/>
            in primo die erat praedestinata, qui dominicus ideo dicitur, <lb/>
            quia in eo resurrexit dominus, qui est post sabbatum, propterea <lb/>
            salutis huius figura in circumcisione data est, ut quasi <lb/>
            renouatio futura in circumcisionis lege dinosceretur. <sic n="poss">eb</sic>- quia <lb/>
            per fidem saluari haberent homines, quae primo die resurrectione <lb n="15"/>
            domini firmata est, figura huius rei in circumcisione <lb/>
            primo die data est, quae etiam esset signum fidei Abrahae. <lb/>
            integra ergo causa est, quia signum praeteritae fidei primo die <lb/>
            significatae figura fuit futurae fidei primo die constabilitae. 
</p>

</div>