<div xmlns="http://www.tei-c.org/ns/1.0" type="textpart" subtype="section" n="11">
<p>Nonne manifestum est hunc hominem non esse, sed meliorem?<lb n="15"/>
            quid est enim quod dicit de eo, quia rex pacis est et <lb/>
            rex iustitiae? propius accedite et uidete. de longe enim solem <lb/>
            uidentes lucernam putatis et argentum aspicientes aestimatis <lb/>
            stannum. potest aliquis hominum dici rex pacis adque iustitiae? <lb/>
            pax enim hominibus praedicatur, similiter et iustitia; hic autem <lb n="20"/>
            ideo rex pacis et iustitiae dicitur, ut ab eo iustitia et pax <lb/>
            originem habere noscatur. non enim super ipsum esse dici <lb/>
            potest, quod ab ipso regitur. nam homines iustitia magistra et <lb/>
            pace erudiuntur ad deum promerendum. haec ergo, quae hominum <lb/>
            magistra est, Melchisedech habet regem. quantum ergo<lb n="25"/>
            melior est homine Melchisedech, quando gubernatrix hominum <lb/>
            sub ipso est! hoc est regem esse regum. 
</p>
</div>