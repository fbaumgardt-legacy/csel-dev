<div xmlns="http://www.tei-c.org/ns/1.0" type="textpart" subtype="section" n="16">
<p>Et sequitur: ideo non resurgunt impii in iudicio. <lb/>
            dignum est quod dicit ut quid enim in iudicio resurgant, qui <lb/>
            nullum negotium dei credi sibi maluerunt, cuius redderent rationem? <lb/>
            spernentes enim dei legem et negantes non est unde <lb n="20"/>
            praestent rationem, ut in iudicio interrogati iuxta legem sibi <lb/>
            creditam praestent causas. adrogantes ergo et rebelles in deum <lb/>
            inuenti ad hoc resurgent, ut uideant uerum esse quod credere <lb/>
            noluerunt, ut pereant, quia deum mendacem iudicarunt. 
</p>
</div>