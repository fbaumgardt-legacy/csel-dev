<div xmlns="http://www.tei-c.org/ns/1.0" type="textpart" subtype="section" n="2">
<p>Quo modo ergo patrem habere dicetur, qui auctor sceleris <lb/>
            eius habeatur? aut unde probatur ab initio homicida fuisse? <lb/>
            sed scriptura illum, qui eius fuerit imitator, nomine eius appellat, <lb/>
            ut, quia ab opere nomen accepit, omnis qui malum opus <lb/>
            fecerit non inmerito diabolus nominetur. saluator ergo hoc <lb n="5"/>
            loco Cain diabolum appellauit, quia operum eius aemulus. <lb/>
            dum inuidet fratri, homicidium perpetrauit exemplum relinquens <lb/>
            <sic>cmdelitatis</sic> parricidii; sicut et diabolus, dum inuidet <lb/>
            homini facto ad imaginem dei, malignitatem operis sui cumulauit <lb/>
            typum praebens errori. hinc itaque etiam mendax extitit <lb n="10"/>
            Cain dicente sibi deo: ubi est Abel frater tuus? qui patris <lb/>
            sui imbutus malitia in mendacium prorumpens: nescio, inquit, <lb/>
            ut, cui uitam extorserat, ubi esset nescire se simularet sic <lb/>
            furore caecatus, ut deo sic responderet quasi homini, quem <lb/>
            putaret se posse celare. <lb n="15"/>
            
</p>
</div>