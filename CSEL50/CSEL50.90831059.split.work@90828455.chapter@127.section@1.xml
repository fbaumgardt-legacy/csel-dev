<div xmlns="http://www.tei-c.org/ns/1.0" type="textpart" subtype="section" n="1">
<p>Nulli dubium arbitror mundum istum hominis causa <lb/>
            esse fabricatum, qui, cum diuersis constet substantiis, unus <lb/>
            est tamen multis membris. aptatus, ut ex his inuicem mutuis <lb n="10"/>
            operibus, quae necessaria homini futura erant, gignerentur. <lb/>
            domus enim facta est homini cum annona, ita ut singula eorum <lb/>
            secundum genus fierent super terram, id est, ut facta hanc <lb/>
            haberent insitam potentiam, ut propago unius cuiusque generis <lb/>
            eorum crearetur in terris. origines enim institutae sunt, quarum <lb n="15"/>
            semen proficeret ad procreationem multiplicandorum generum <lb/>
            super terram. 
</p>
</div>