<div xmlns="http://www.tei-c.org/ns/1.0" type="textpart" subtype="section" n="3">
<p>Et quo modo ausi sunt hominem perfectum nasci dicere <lb/>
            et totum scire, quem uident nihil ultra nosse quam hic discitur? <lb/>
            quod enim hic non discit nescit. denique quoniam hic <lb/>
            non discit qualis sit, nescit. qui se ergo nescit qualis sit, <lb/>
            quo modo omnia nouit, cum minus sit se nosse quam cetera? <lb n="10"/>
            sed quia de ceteris discit, de se autem non discit, de aliis <lb/>
            nouit, de se nescit, neque qualis sit neque ante corpus an <lb/>
            post corpus sit. 
</p>
</div>