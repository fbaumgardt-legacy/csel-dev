<div xmlns="http://www.tei-c.org/ns/1.0" type="textpart" subtype="section" n="4">
<p>Natura ergo hominum proprio arbitrio remissa est, ut <lb/>
            possit facere quod uult, ut si bonum naturae suae exercitatio <lb/>
            melioret, honoris sit, si autem infirmet uigorem suum, contumelia <lb/>
            dignus habeatur huius modi. facit enim quod contra <lb/>
            se sit. non est minimum quod concessum est homini, ut cum <lb n="5"/>
            recta sequitur, gaudeat in sese per id, quod opere suo uidet <lb/>
            se meliorem, aut certe sibi inputet, qui cum potuit, non dedit <lb/>
            operam ut melioraret se bonis. si autem homo potestatis suae <lb/>
            non esset, subiectus fuerat necessitati, ut neque boni operis <lb/>
            haberet gloriam neque mali poenam, sed fuisset unus ex pecoribus. <lb n="10"/>
            </p>
</div>