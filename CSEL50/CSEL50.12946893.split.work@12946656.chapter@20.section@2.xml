<div xmlns="http://www.tei-c.org/ns/1.0" type="textpart" subtype="section" n="2">
<p>Dixit apostolus inter cetera: petra autem erat Christus, <lb/>
             ut, quia Christi uirtute aqua fluxit de petra, petra appellatus <lb n="10"/>
            sit Christus. simili modo et, quia manna potestate eius <lb/>
            uenit de caelo, manna, id est panis, Christus dicatur, quod <lb/>
            tunc factum eius rei, quae nunc in ecclesia offertur, figura <lb/>
            <choice><sic>faisse</sic><corr>fuisse</corr></choice> existimetur, ut Christiani populi, quos in angelos significauit <lb/>
            scriptura, panem manducauerint homines, id est Iudaei. <lb n="15"/>
            et quia maior gratia est nunc, quam fuit in profetis, et <lb/>
            libertas data per Christum, quia ubi spiritus domini ibi <lb/>
            libertas, ad conparationem temporum et gratiarum Christiani <lb/>
            angeli dicti sunt, quorum pane, qui est Christus, satiati sunt <lb/>
            Iudaei, quos homines dixit. horum magis Christus est, quibus <lb n="20"/>
            et reuelatus est et qui hoc nomine uocari censentur. duplici <lb/>
            ergo genere potest intellegi supra dicta quaestio, ut et panis <lb/>
            angelorum caelestium dici possit et Christianorum secundum <lb/>
            ea quae dicta sunt. 
</p>

</div>