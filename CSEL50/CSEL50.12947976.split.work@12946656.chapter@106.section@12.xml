<div xmlns="http://www.tei-c.org/ns/1.0" type="textpart" subtype="section" n="12">
<p>Quarto iterum die iussit deus fieri luminaria in firmamento <lb/>
            caeli, ut luceant super terram: luminare maius in <lb/>
            inchoationem diei et luminare minus in inchoationem <lb n="5"/>
            noctis et <choice><sic>atellas</sic><corr>stellas</corr></choice>. haec ad conceptum et natiuitatem <lb/>
            et ad nutrimenta pertinent eorum, quae gignuntur in mundo, <lb/>
            et ad signa temporum certis titulis necessaria nec non et <lb/>
            ad ornatum totius mundi. sicut enim ad ornatum domus <lb/>
            pertinet, si camera eius habeat auro distincta laquearia, ita <lb n="10"/>
            et mundo ornatum praestant stellae diuersa luce fulgentes. <lb/>
            luci itaque, quae facta est prior, est additus splendor solis, <lb/>
            ita ut conexa sint haec et indiuidua; nocti autem, quae erat <lb/>
            tenebrosa, datum est luminare. et quia quarta decima fuit luna, <lb/>
            quando facta est, sic ait: luminare minus in inchoationem <lb n="15"/>
            noctis; facta enim tota nocte luxit. a parte ergo ad <lb/>
            totum dictum est: in inchoationem noctis, quia non semper <lb/>
            uespere lucet. luminare autem maius, quod solem dicimus, <lb/>
            manet in initia diei, quia simul cum luce priore concretus est. <lb/>
            
</p>
</div>