<div xmlns="http://www.tei-c.org/ns/1.0" type="textpart" subtype="section" n="30">
<p>Numquid aliter fuerat decretum, quam mulier dominio<lb n="5"/>
            uiri esset subiecta? hinc ergo apparet mulierem reuocatam <lb/>
            esse ad id, quod fuerat facta, cum additamento. unde ait: <lb/>
            replens replebo maerores tuos et gemitum. quid replet? <lb/>
            in eo quod minus est addit, non in eo quod non est <lb/>
            uidetur operari. hic ergo sententia, quae ante processerat:<lb n="10"/>
            crescite et multiplicamini, non incipit ad creandum, <lb/>
            sed ad creaturae, quae fuerat concessa, perniciem. mulieri <lb/>
            ad pariendum filios dolor additur, difficultas inponitur, non procreationis <lb/>
            noua forma conponitur. nam si ex hoc recte <lb/>
            speratur generatio, intellegi potest magis arbitrio serpentis<lb n="15"/>
            generationem extitisse quam domini et est uere, ut ait ille, <lb/>
            progenies uiperarum. si quis autem se existimat ita natum, <lb/>
            quid mereatur, aduertat, ut propter peccatum amplificaretur <lb/>
            ei dolor e partu, ut quae modicum doloris habitura erat filiorum, <lb/>
            cresceret ei causa delicti, quia et cum gemitu et maerore <lb n="20"/>
            pariuntur, nati autem sine tristitia non habentur. 
</p>
</div>