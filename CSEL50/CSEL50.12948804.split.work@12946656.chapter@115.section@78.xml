<div xmlns="http://www.tei-c.org/ns/1.0" type="textpart" subtype="section" n="78">
<p>Uidete autem ne et hoc fati sit quod supplicatis, quia sine <lb/>
            sale solet esse quidquid fato adsignatis. certe non mala resest <lb/>
            supplicare: cur ergo non fati esse dicatur? si ergo fati erit quod<lb n="10"/>
            supplicat, cuius erit supplicare et non impetrare? quia, si fati <lb/>
            erat, impetrare deberet quod supplicat. si autem fati est supplicare <lb/>
            et non impetrare, stultum est fatum, quia supplicare facit <lb/>
            hominem, quem scit non impetrare. quod si nescit an possit <lb/>
            impetrare, quod illum facit supplicare, inprouidum erit fatum <lb n="15"/>
            et carens ratione, quia omnis ignorantia insipientia est, insipientia <lb/>
            uero stultitia est. in hanc partem cadit omnis tractatus <lb/>
            paganorum. uiderint pagani, qui circumfusa caligine non <lb/>
            uident lumen. antiquo enim errore circumuenti ueritati, quae <lb/>
            prius latebat, aures accommodare detractant. <lb n="20"/>
            
</p>
</div>