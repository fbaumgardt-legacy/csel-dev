<div xmlns="http://www.tei-c.org/ns/1.0" type="textpart" subtype="section" n="18">
<p>Denique hic est signum credentium, quod sint filii dei, <lb n="15"/>
            ut, cum hunc accipiunt, dei se filios audeant appellare. nisi <lb/>
            enim signum deitatis habuerint, dei filii dici non poterunt; <lb/>
            quia enim quis uerus dei filius non est, ut sit totus de toto, <lb/>
            sicut et Christus, per adoptionem autem fiunt filii dei, ut accipientes <lb/>
            spiritum Christi per ipsum filii dei dicantur, per id<lb n="20"/>
            quod de deo est quem in se habent spiritum. in filiis enim, <lb/>
            quamuis adoptatiui sint, patris tamen ex aliqua parte debet <lb/>
            uideri substantia. 
</p>
</div>