<div xmlns="http://www.tei-c.org/ns/1.0" type="textpart" subtype="section" n="35">
<p>Fac uera esse. uidemus enim haec etiam in animalibus, <lb/>
            ut plus habeant caloris; sed animalia non sunt rationabilia <lb/>
            sicut homo, ut possint adhibita cura corpus suum temperare. <lb/>
            ideo enim imperator est corporis animus, ut gubernet eum <lb/>
            retinaculis legis diuinae. ea enim, quae siue inpulsu carnis <lb n="15"/>
            siue ab inimico suggeruntur, non esse utilia lex ostendit <lb/>
            diuina, quam ideo adiutorio dedit deus, ut dictantem inimicum <lb/>
            mala quasi bona respicientes legis praecepta intellegamus <lb/>
            illum esse seductorem, quia aliud suadet quam docet lex. 
</p>
</div>