<div xmlns="http://www.tei-c.org/ns/1.0" type="textpart" subtype="section" n="3">
<p>Hoc ergo credidisse perfidia mundanae sapientiae magnum <lb/>
            facit, contra cuius spem hoc credidisse maximi meriti est. <lb/>
            desperatio enim mundanorum meritum est et spes Christianorum.<lb n="10"/>
            bonorum enim praemium causa facit malorum; fortior namque <lb/>
            et plenior fides est, cum se incredibilibus magis committit. <lb/>
            homo enim iam aridus et de uxore anicula semen se credidit <lb/>
            habiturum, quod prae copia numerari non possit, non hoc magis <lb/>
            respiciens quod ostensum est, sed illum qui ostendit mentiri<lb n="15"/>
            posse non aestimans. ideoque deputatum est ei ad iustitiam. <lb/>
            nam rem absurdam et quae inpossibilis scitur hebetis est <lb/>
            credere, nisi persona sit, quae credi istud suadeat. unde <lb/>
            Abraham et admirabilis fidei est et cordis periti, dum et illud <lb/>
            credit quod incredibile est et huic se <choice><sic>eommittit</sic><corr>committit</corr></choice>, cui non credere <lb n="20"/>
            et stultum est et periculosum est. 
</p>
</div>