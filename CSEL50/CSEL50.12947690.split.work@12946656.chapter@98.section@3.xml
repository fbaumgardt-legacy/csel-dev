<div xmlns="http://www.tei-c.org/ns/1.0" type="textpart" subtype="section" n="3">
<p>Igitur huius imitatores facti Iudaei etiam ipsum dominum <lb/>
            occiderunt, Cain potius fratricidam patrem uolentes habere <lb/>
            quam deum, ut totius sanguinis effusi rei fierent. auctorem <lb/>
            enim uitae perimentes totius sceleris principes extiterunt, ita <lb/>
            ut huic malo etiam filios suos obligarent dicentes: sanguis <lb n="20"/>
            eius super nos et super filios nostros. ut enim Pilato <lb/>
            suaderent nihil mali esse quod petebant, in filios suos retorqueri <lb/>
            dixerunt, si esset iniustum, quia, ut furori suo satis <lb/>
            facerent, nec filiis suis parcere uoluerunt. 
</p>
</div>