<div xmlns="http://www.tei-c.org/ns/1.0" type="textpart" subtype="section" n="17">
<p>Adae certe carnalis et terrena fuit factura, non spiritalis. <lb n="10"/>
            non enim ex deo sine carne et sanguine natus est, sed de <lb/>
            terra a deo factus est. ideoque non potuit spiritum sanctum <lb/>
            accipere, qui non erat spiritalis et cui concessum non erat <lb/>
            patrem deum in oratione uocare. qui enim spiritum sanctum <lb/>
            accipiunt, his data potestas est, ut per id quod spiritum dei <lb n="15"/>
            habent patrem illum Christianorum in oratione appellent. quod <lb/>
            quia ante concessum non fuit, non possunt dici priores spiritum <lb/>
            sanctum habuisse. hi ergo qui putant Adam uel ceteros <lb/>
            habuisse sanctum spiritum nesciunt, quale donum habeant <lb/>
            dei, nec gratias congruas possunt ei agere qui plus ceteris <lb n="20"/>
            accipientes nihil se dicunt amplius consecutos. 
</p>

</div>