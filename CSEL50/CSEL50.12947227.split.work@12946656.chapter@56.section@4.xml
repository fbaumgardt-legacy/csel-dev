<div xmlns="http://www.tei-c.org/ns/1.0" type="textpart" subtype="section" n="4">
<p>Si enim, quod inprobabile est et ad nullam rem proficit, <lb/>
            Iosef Heli filius dicatur secundum quod supra diximus, <lb/>
            non dixisse uidebitur de Christo, quia fuit filius dei, sed de <lb/>
            Adam. per ordinem enim singulorum filiorum patres subiciendo <lb n="10"/>
            uenit ad Enos, cuius patrem dicit Seth, patrem autem <lb/>
            Seth dicit Adam, Adae uero patrem dicit deum. nescio <sic>qune</sic> <lb/>
            utilitas sit sic adseuerare. si autem per ordinem, sicut diximus, <lb/>
            singuli patres Christi dicantur, sicut et filius dicebatur <lb/>
             Iosef — quia dictum est: quorum patres et ex quibus <lb n="15"/>
            Christus secundum carnem —, ipso ordine legitur filius <lb/>
            esse Seth et filius Adae et super hos omnes adsignatur filius <lb/>
            dei, ut ante ipsos dicatur esse, quorum filius nuncupatur. 
</p>

</div>