<div xmlns="http://www.tei-c.org/ns/1.0" type="textpart" subtype="section" n="9">
<p>Sed quoniam non ita est, ut aestimant stellarum speculatores, <lb/>
            ratio actuum probat. nemo enim inueniri potest, qui <lb/>
            bene faciat semper aut male. tunc enim uideretur sic natus, <lb/>
            ut bene ageret, si inreprehensibilis permaneret; et ita digne <lb/>
            aestimaretur, ut esset malus, si in eo duraret ut male faceret <lb n="10"/>
            semper. at cum et illum, quem bonum putas natum, aliquotiens <lb/>
            uideas male agere et hunc, quem malum natum dicis, non <lb/>
            numquam cernas facere bonum, quo modo hoc uerum <choice n="0.46"><sic n="44">probus</sic><corr n="50">probas</corr></choice>, <lb/>
            ut malus malus sit et bonus bonus, nisi quia hoc magis certissimum <lb/>
            est, quia, ubi animum quis dederit, in eo proficit? nam <lb n="15"/>
            et causae sunt, quae generant peccata, ut aut inuideat aut <lb/>
            litiget aut inimicus existat. 
</p>
</div>