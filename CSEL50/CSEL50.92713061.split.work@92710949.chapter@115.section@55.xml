<div xmlns="http://www.tei-c.org/ns/1.0" type="textpart" subtype="section" n="55">
<p>Quo modo autem euasuros se in perpetuum credunt, qui <lb/>
            nequiter uersati legis seueritatem studio quodam ad tempus <lb/>
            effugiunt non cogitantes auctorem legis hinc dissimulare <lb/>
            non posse? nam hic imago legis est, illic ueritas, et qui inludit <lb/>
            imaginem, ueritatem inludere non potest. numquid est aliquis <lb n="10"/>
            locus sine deo aut aliquis manus eius effugiat? putant autem <lb/>
            blandientes sibi, quia qui hic euadit iam securus sit. et quo <lb/>
            modo hoc iustum aestimant, ut aliis in talibus causis damnatis <lb/>
            isti euadant? 
</p>
</div>