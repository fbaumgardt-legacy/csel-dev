<div xmlns="http://www.tei-c.org/ns/1.0" type="textpart" subtype="section" n="5">
<p>Haec ergo mecum saepe reputans hoc solum sciebam, <lb/>
            quia ideo ipse a patre missus est, ne ad iniuriam eius pertineret, <lb/>
            si opus per eum factum per alterum reformaret. sed <lb n="5"/>
            hoc scire minimum erat; non enim satis fiebat ad tam magnam <lb/>
            et admirabilem causam, nisi et aliud conprehenderetur, quod <lb/>
            proficeret ad arcanum intellectum. sic factum est, ut animaduerterem <lb/>
            causam hoc poposcisse, ut hic ueniret qui uenit. <lb/>
            ipsum enim ratio tangebat, ut ad eum conprimendum ueniret, <lb n="10"/>
            qui dignitatem eius et meritum usurpasset. post deum enim <lb/>
            patrem diabolus deus dici uoluit, quod etiam nunc usque contendit, <lb/>
            cum utique non illum res contingeret, sed esset hoc filii <lb/>
            dei, qui post patrem deum secundus est non natura, sed ordine. 
</p>
</div>