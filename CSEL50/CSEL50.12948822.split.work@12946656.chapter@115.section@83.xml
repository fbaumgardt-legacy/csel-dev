<div xmlns="http://www.tei-c.org/ns/1.0" type="textpart" subtype="section" n="83">
<p>Igitur fugiendum omnibus modis ab hac arte monemus. <lb/>
            curiosi enim eius et inimici dei sunt et sine sollicitudine <lb/>
            numquam sunt; semper enim suspensi expectant quod incertum <lb n="10"/>
            sciunt. nos autem, qui de deo omnia prospera credimus <lb/>
            et, si qua aduersa exstiterint, eius nutu conprimi, simpliciter <lb/>
            uiuamus securi de eius protectione, nec tamen nescii quia, <lb/>
            et si quid aduersum bene nobis agentibus euenerit, toleratum <lb/>
            proficiet ad. coronam. <lb n="15"/>
            
</p>

</div>