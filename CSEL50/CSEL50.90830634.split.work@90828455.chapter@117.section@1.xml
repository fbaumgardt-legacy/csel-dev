<div xmlns="http://www.tei-c.org/ns/1.0" type="textpart" subtype="section" n="1">
<p>Huius patriarchae fides tam praecipua et admirabilis fuit, <lb/>
            ut ceteri omnes iusti patrem hunc credulitatis dei iudicio <lb n="10"/>
            fateantur nec sit aliquis deo dignus et carus, nisi eius filius <lb/>
            fuerit appellatus. praerogatiua enim honoris eius ac meriti <lb/>
            fides est, quam cum rebus incredibilibus dare non ambigit, <lb/>
            inter cetera etiam saluatorem uidere dignus exstitit in specie <lb/>
            tunc futurae incarnationis dicente et probante domino ad Iudaeos: <lb n="15"/>
            Abraham pater uester cupiuit, ut uideret diem <lb/>
            meum, et uidit et gauisus est. qui enim merito pater <lb/>
            fidei factus est, dignum fuit ut futurorum filiorum suorum <lb/>
            spem praeuideret, quae propitio et prouido deo hereditatis <lb/>
            gratia ab humano et pio patre in filios obsequentes redundaret. <lb n="20"/>
            </p>
</div>