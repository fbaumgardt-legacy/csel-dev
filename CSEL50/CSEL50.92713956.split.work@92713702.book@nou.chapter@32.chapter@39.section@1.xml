<div xmlns="http://www.tei-c.org/ns/1.0" type="textpart" subtype="section" n="1">
          <p>Filium dei perfectum natum esse de deo nemo fidelium <lb/>
            ambigit. omnia enim diuinitatis paternae accepit nascendo de <lb n="10"/>
            deo patre. tunc ergo accepit nomen, quod est super omne <lb/>
            nomen, id est ut hoc dicatur quod pater, deus. nam nihil <lb/>
            apud eum futurum dicitur; omnia enim ante se habet. ideo <lb/>
            ad haec omnia creanda et restauranda natus est. nam utique <lb/>
            ordo et ratio hoc habet, ut paterno nomini omne genu flectatur. <lb n="15"/>
            hoc pater donauit filio propter ea, quae erat acturus; donauit <lb/>
            autem quando genuit. sic enim illum genuit, ut in eodem <lb/>
            honore esset, quo ipse pater est
</p>


</div>