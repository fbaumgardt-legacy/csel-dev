<div xmlns="http://www.tei-c.org/ns/1.0" type="textpart" subtype="section" n="2">
<p>Sed nunc uideamus manentes in hac fide, quid sit tradere <lb/>
            filium patri regnum; hoc est enim, quod inter cetera alio loco<lb n="10"/>
            dicit apostolus: tunc et ipse filius subiectus erit ei, qui <lb/>
            subiecit ei omnia, ut sit deus omnia in omnibus. subiectio <lb/>
            ergo haec ipsa est traditio regni. itaque hoc loco interpretatio <lb/>
            uidetur necessaria, ut et subiectus patri filius non negetur et <lb/>
            nihilo minus aeternum regnum habere dicatur, hoc est regnum<lb n="15"/>
            filii, quia in nomine eius omnia genua flectuntur, caelestia. <lb/>
            terrestria et inferna. quod etiam adfirmat Petrus apostolus <lb/>
            dicens: non est aliud nomen datum sub caelo, in quo <lb/>
            oporteat nos saluos fieri. et ipse dominus discipulis ait: <lb/>
            usque modo non petistis quicquam in nomine meo:<lb n="20"/>
            petite et ego faciam. sic regnat filius, cum omnia in nomine <lb/>
            eius saluantur et dantur quae postulantur usque ad finem mundi. 
</p>
</div>