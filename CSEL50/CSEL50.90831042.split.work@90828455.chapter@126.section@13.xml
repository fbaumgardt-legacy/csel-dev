<div xmlns="http://www.tei-c.org/ns/1.0" type="textpart" subtype="section" n="13">
<p>Ac per hoc gentilis, si coeperit infirmari et ipsa uitae <lb n="5"/>
            desperatione tractet apud se de fide et spe promissa, integram <lb/>
            habet causam, ut huic credenti remittantur peccata nec teneatur <lb/>
            in inferis, signum ferens secum euictae mortis ac spoliatae, <lb/>
            licet non habeat dignitatem uel remunerationem, quia <lb/>
            debet aliquid interesse inter eum, qui prouocatus amore domini <lb n="10"/>
            sui contra hostes eius dimicare non timuit armans se <lb/>
            continentia et obseruatione omnium uitiorum, ut possit resistere <lb/>
            malo, semper sollicitus quo modo imperium domini sui <lb/>
            defendat, et inter eum, qui cum inimicis domini sui conueniens <lb/>
            et eis adsistens in finem uitae ad dominum suum regressus <lb n="15"/>
            est, non ut regnum domini sui uindicaret, sed sibi soli <lb/>
            prode esset, missicius ante quam miles. 
</p>
</div>