<div xmlns="http://www.tei-c.org/ns/1.0" type="textpart" subtype="section" n="14">
<p>Et sequitur: et eleuamini, portae aeternales. <lb/>
            fides et spes cum caritate portae sunt aeternales, quia non <lb/>
            potest aboleri quod per ueritatem praedicatur. illae autem<lb n="5"/>
            portae, quas dixi perfidiam esse et fallaciam idolorum, temporales <lb/>
            sunt, quia omne mendacium non pertinet; manifestata <lb/>
            enim ueritate interibit. docentur ergo ut tollant portas principis <lb/>
            sui, id est, ut amoto multorum deorum errore unius dei <lb/>
            fides introducatur in Christo. hoc est quod se apostolus edocere<lb n="10"/>
            missum testatur, ut ostendat non solum hominibus, sed <lb/>
            et principibus et potestatibus in caelestibus mysterium dei <lb/>
            unius in Christo. 
</p>
</div>