<div xmlns="http://www.tei-c.org/ns/1.0" type="textpart" subtype="section" n="2">
<p>Magna est igitur prouidentia erga genus humanum, ut<lb n="5"/>
            iustitiam seruans sic ea quae iuste decreta erant solueret et <lb/>
            hominem a morte erueret, quamquam non inmerito teneretur. <lb/>
            sed quia inuidia deceptus fuerat diaboli, iustum fuit huic subueniri. <lb/>
            dei enim sententia tenebatur, sed hoc operatus fuerat <lb/>
            satanas. unde sicut iustum uisum est hunc eruere, ita iniustum<lb n="10"/>
            erat per potentiam hoc facere neclecta iustitia. uictus enim <lb/>
            homo suadente diabolo, ut misericordiam acciperet, quasi <lb/>
            accusator diabolus contradicebat. unde id actum est, ut iste, <lb/>
            qui in peccato hominis gloriabatur, peccans deprehenderetur, <lb/>
            ut tunc demum reus factus contradicere non auderet. sic factum <lb n="15"/>
            est ut dei filius homo nasceretur et iustitiam praedicans diabolum <lb/>
            incitaret, propter quod homines a uitiis eius prohiberet, <lb/>
            ita ut et occideret eum qui peccatum nesciebat. 
</p>
</div>