<div xmlns="http://www.tei-c.org/ns/1.0" type="textpart" subtype="section" n="15">
<p>Spiritui autem sancto ut fiat iniuria, causa nulla existit; officium <lb/>
            enim eius offensionem non parit, quia in uirtute signorum et <lb/>
            prodigiorum apparet. quis enim insilire audeat contra eum uidens <lb n="5"/>
            mortuos excitatos? aut quis irascatur ei, cuius effectu uideat <lb/>
            currentes paraliticos, caecos lumen admittere, surdos audire? <lb/>
            aut quo modo non amabit eum, quem uidet spiritus inmundos <lb/>
            eicere, leprosos mundare et simul omnes infirmitates curare? <lb/>
            huic Iudaei maluerunt iniuriam facere opus eius dicentes <lb n="10"/>
            opus esse daemoniorum, dum modo inuidiam adque odium, <lb/>
            quod circa saluatorem exercebant, explerent. idcirco neque hic <lb/>
            neque in futurum peccatum hoc remitti eis ostendit. 
</p>
</div>