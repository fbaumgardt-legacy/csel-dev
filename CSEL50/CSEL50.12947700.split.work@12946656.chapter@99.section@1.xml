<div xmlns="http://www.tei-c.org/ns/1.0" type="textpart" subtype="section" n="1">
<p>Non sine prouidentia, ut arbitror, magister gentium, apostolus <lb/>
            noster, temptatio ut nos adprehendat exoptat, sed humana <lb/>
            dumtaxat, quia diuina temptatio perniciem parit. hac enim <lb n="5"/>
            Iudaei adprehensi serpentibus perierunt; agentes enim sub <lb/>
            lege dei de prouidentia eius dubitabant. ac per hoc ne diuina <lb/>
            nos sed humana temptatio adprehendat, hortatur. hic enim <lb/>
            deum temptare dicitur, qui sub nomine eius agens ab idolis <lb/>
            sperat salutem, quia non habet deum probatum. omne enim<lb n="10"/>
            quod probatum non est temptatur et quod temptatur in <lb/>
            dubium uenit. ac per hoc diuina temptatio mortalis est, humana <lb/>
            uero temptatio salutaris, quia, sicut de deo dubitare perniciosum <lb/>
            est, ita de homine desperare propter dei legem saluberrimum <lb/>
            est. quam ob rem prouidenter apostolus: temptatio uos, <lb n="15"/>
            inquit, non adprehendat nisi humana, ut propter dei <lb/>
            legem ab hominibus temptati fortes inueniamur dubitantibus <lb/>
            de nobis hominibus carnalibus, deo autem probati simus, quia <lb/>
            qui probati deo non sunt temptantur ut emendentur. 
</p>
</div>