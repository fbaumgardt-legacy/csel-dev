<div xmlns="http://www.tei-c.org/ns/1.0" type="textpart" subtype="section" n="5">
<p>Sicut enim dei filius, ita et sanctus spiritus dei substantia <lb/>
            est dicente domino: omnia quae patris sunt mea sunt, <lb/>
            per quod significauit substantiam dei patris suam esse substantiam; <lb/>
            et spiritum sanctum a patre dicit procedere et de <lb n="15"/>
            suo accipere: et ideo, inquit, dixi: de meo accipiet, quia <lb/>
            omnia quae patris sunt mea sunt. si a patre procedit <lb/>
            et de filio accipit, quo modo nescit filii natiuitatem, quando <lb/>
            substantia eius filii substantia est? omnia enim quae patris <lb/>
            sunt filii sunt. sine dubio ergo patris substantia in spiritu<lb n="20"/>
            sancto est. adiecit enim filius dicens: et omnia quae mea <lb/>
            sunt patris sunt. 
</p>
</div>