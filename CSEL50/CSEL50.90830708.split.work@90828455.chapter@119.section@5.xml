<div xmlns="http://www.tei-c.org/ns/1.0" type="textpart" subtype="section" n="5">
<p>Spe ergo futurorum animum suum consolans deo dicatus <lb/>
            Tobias in temptatione robustus et fortis inuentus est ostendens<lb n="15"/>
            in necessitate plus in dei timore uigilandum, quia si necessitas <lb/>
            ad dei auxilium non inpellit, quanto magis securitas! <lb/>
            certi ergo sancti uiri, quod deus iudicium sibi eorum omnium <lb/>
            quae in <sic>hQV</sic> mundo fiunt exceperit, tribulationes et damna et <lb/>
            reliqua exitia uel contumelias non aegre tulerunt, sed et gratanter<lb n="20"/>
            acceperunt, sicut et nostri apostoli, qui caesi gauisi <lb/>
            sunt, quia digni habiti sunt pro nomine dei contumeliam pati. <lb/>
            indicia enim meritorum futurorum exitia sunt, quae <choice><sic>initibte</sic><corr>iniuste</corr></choice> fiunt <lb/>
            fidelibus siue in tribulationibus siue in contumeliis. 
</p>
</div>