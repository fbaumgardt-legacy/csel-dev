<div xmlns="http://www.tei-c.org/ns/1.0" type="textpart" subtype="section" n="8">
<p>Nos autem iure rei constituimur, quia aliud facimus quam <lb/>
            scimus debere nos facere. sed quia per omnem scripturam reum <lb/>
            diabolum constitui uidemus et propterea gehennam illi paratam <lb/>
            legimus, legibus illum damnandum scimus, quia cum sciret et <lb/>
             posset facere bonum, fecit malum. nec enim deus qui iustus est <lb n="5"/>
            damnaret eum, quia bonum non fecerat, quod nescierat, aut <lb/>
            quia malum fecerat, quod scierat. manifestatum itaque puto <lb/>
            nullam naturam debere dici malum, quia omne malum, sicut <lb/>
            claruit, ex uoluntate fit, quae per sensus accidit naturae. 
</p>

</div>