<div xmlns="http://www.tei-c.org/ns/1.0" type="textpart" subtype="section" n="1">
<p>Accepta potestate in peccatoies cum honorificentia descendit <lb/>
            de monte facie gloriosa. lex enim contra peccatores data <lb/>
            est. Moyses ergo quia non peccauerat, gloriosus apparuit in <lb/>
            tantum ut a peccatoribus uideri non posset. ostensum enim<lb n="10"/>
            in eo est, quia peccatores gloriam dei non merentur aspicere. <lb/>
            post simulacrum enim uituli fusilis et confractionem tabularum, <lb/>
            in quibus data lex fuerat, rursus ascendens Moyses in <lb/>
            montem cum tabulis, in quibus accepta lege cum descenderet. <lb/>
            gloriosa facta est facies eius, ut non possent aspicere filii<lb n="15"/>
            Israhel uultum eius, neque Aaron, quia et ipse peccauerat; <lb/>
            sed interposito uelamine loquebatur ad illos, ut tam diu <lb/>
            indigni essent gloria dei, quam diu in peccatis uerterentur. 
</p>
</div>