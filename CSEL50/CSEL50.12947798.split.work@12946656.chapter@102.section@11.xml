<div xmlns="http://www.tei-c.org/ns/1.0" type="textpart" subtype="section" n="11">
<p>Quoniam ergo nouit dominus aduersarium nos habere<lb n="10"/>
            horrendum et ualidum, si uicti ab eo fuerimus, uult nos ad <lb/>
            auxilium suum confugere dolens elisos nos, ut uirtute eius <lb/>
            reparati fortiter repugnemus. sicut enim nisi breuiati fuerint <lb/>
            dies illi, quos dicit dominus, nulla fiet salua caro, ita et, si <lb/>
            negetur hominibus paenitentia, nemo poterit saluus fieri. si<lb n="15"/>
            enim nemo, inquit, gloriabitur mundum se habere cor. <lb/>
            et alibi: nemo, ait, sine sorde, nec infans unius diei. <lb/>
            quis poterit euadere, si paenitentia denegetur? et ubi est quod <lb/>
            dicit dominus, quia gaudium erit in caelo super peccatorem <lb/>
            paenitentiam agentem? <lb n="20"/>
            
</p>
</div>