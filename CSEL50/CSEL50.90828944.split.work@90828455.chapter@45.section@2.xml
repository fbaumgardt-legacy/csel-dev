<div xmlns="http://www.tei-c.org/ns/1.0" type="textpart" subtype="section" n="2">
<p>Quod enim unus ad unum dixit, non aliam naturam significauit, <lb/>
            sed personam. cum enim deus unus sit, tres tamen <lb n="5"/>
            personae sunt; et ideo unus est deus, quia, siue in filio siue <lb/>
            in sancto spiritu, dei unius substantia est, quia non potest <lb/>
            non hoc esse, quod de ipso est, quod ipse est. dei ergo patris <lb/>
            persona est dicentis: faciamus; filii uero facientis hominem <lb/>
            ad imaginem dei: siue ad patris siue ad suam, nihil interest,<lb n="10"/>
            quia utriusque una imago est. fecit ergo filius per spiritum <lb/>
            sanctum. sicut enim pater per filium dicitur facere, ita et <lb/>
            filius per sanctum spiritum ipso dicente: quia ego in spiritu <lb/>
            dei eicio daemonia. igitur una trium imago est, quia, <lb/>
            siue pater siue filius siue sanctus spiritus, unus est deus. ac<lb n="15"/>
            per hoc unus factus est homo ad unius dei imaginem. in <lb/>
            eo autem imago dei est homo, ut, sicut unus est deus in <lb/>
            caelis, ex quo omnia subsistunt spiritalia, ita unus esset in <lb/>
            terris homo, ex quo ceteri haberent carnalem originem. 
</p>
</div>