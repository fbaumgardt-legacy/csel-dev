<div xmlns="http://www.tei-c.org/ns/1.0" type="textpart" subtype="section" n="10">
<p>Et tamen saluator sic dixit neminem scire deum nisi <lb/>
            filium, ut reseruaret alii personae huius cognitionem. statim <lb/>
            enim subiecit dicens: et cui uoluerit filius reuelare. <lb/>
            cui, putas, uult reuelare filius? nulli enim carior esse potest <lb/>
            quam spiritui suo, quia si quis, inquit, spiritum Christi<lb n="10"/>
            non habet, hic non est eius. igitur quo modo putas reuelatum <lb/>
            deum patrem a filio spiritui sancto, nisi quo modo ipse <lb/>
            dominus ait: de meo accipiet? creaturae enim reuelari non <lb/>
            potest pater deus, quia dei naturam ferre non potest, nisi <lb/>
            fuerit eiusdem substantiae; lucem etenim habitat inaccessibilem, <lb n="15"/>
            creaturae dumtaxat. 
</p>
</div>