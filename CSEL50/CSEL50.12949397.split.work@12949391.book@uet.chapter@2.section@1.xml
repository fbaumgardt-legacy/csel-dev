<div xmlns="http://www.tei-c.org/ns/1.0" type="textpart" subtype="section" n="1">
          <p>Multis, quos saecularis <sic>istacaligo</sic> caecauit, plurimum displicemus, <lb/>
            si solliciti dei praecepta seruemus, si occasiones delinquendi <lb/>
            fugiamus, si bona omnia salutari studio implere conemur, <lb/>
            si inlecebrarum uitiorumque blandimenta seductoria neglegamus, <lb n="10"/>
            si nulla nos saeculari dulcedine capi patiamur, si sponte <lb/>
            pro dei nomine cruciatus poenasque subeamus, si mortem ipsam <lb/>
            uirtute spiritus contemnamus, illis nimirum, quibus omne quod <lb/>
            geritur sensus iste mortalis nec laude nec uituperatione dignum <lb/>
            esse persuasit. nolunt enim ad deum horum aliquid pertinere. <lb n="15"/>
            
</p>
</div>