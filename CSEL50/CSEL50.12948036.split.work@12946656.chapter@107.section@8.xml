<div xmlns="http://www.tei-c.org/ns/1.0" type="textpart" subtype="section" n="8">
<p>Deus autem solus eat qui defectum non patitur, qui, cum <lb/>
            ubique sit, immo omnia intra se habeat, tam praeclarus est ut <lb n="5"/>
            a nullo uideatur, nisi se uoluerit temperare. denique saluator, <lb/>
            cum esset in corpore et clausus non esset, tamen minime uidebatur, <lb/>
            nisi uoluisset. nam utique, quod in monte transfiguratus <lb/>
            est et in claritate magna apparuit, hoc ueluti latebat in corpore, <lb/>
            quod, cum uoluit, manifestauit. quo modo ergo latebat <lb n="10"/>
            qui clausus non erat? nam si cum corpore clausis ostiis intrauit <lb/>
            ad discipulos, quem ad modum diuinitas eius non omnia penetrat? <lb/>
            hoc est, claudi non potest, quia defectum non patitur. <choice n="4.69"><sic n="2">cuni</sic><corr n="42581">cum</corr></choice> <lb/>
            ergo nusquam desit deus, illic tamen dicitur esse, ubi apparet <lb/>
            et uult uideri. cum ergo omnia in deo sint, quia excedit cuncta <lb n="15"/>
            dicente apostolo: in ipso enim uiuimus et mouemur et <lb/>
            sumus, ipse tamen in nullo est nisi in quo uoluerit. mysterio <lb/>
            enim quodam in omnibus est et prouidentia quadam in quo <lb/>
            uult apparet.. 
</p>

</div>