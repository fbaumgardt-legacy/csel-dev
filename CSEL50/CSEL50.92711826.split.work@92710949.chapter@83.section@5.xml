<div xmlns="http://www.tei-c.org/ns/1.0" type="textpart" subtype="section" n="5">
<p>Ecce quantum profuit aduentus saluatoris, ut scientes <lb/>
            homines, de quo periculo liberati sunt, sine cessatione gratias <lb/>
            illi referant! sed forte e contra dicatur: 'si multi ante legem<lb n="10"/>
            et post legem peccatis pressi totos se carni dederunt et digni <lb/>
            fuerunt in tartaro remanere, sine dubio fuerunt qui deuotione <lb/>
            et reuerentia creatoris uitam suam naturae lege frenarunt. <lb/>
            numquid non etiam hi detenti sunt apud inferos expuncti hac <lb/>
            uita? si autem ante uenisset post mortem Adae, liberato Adam <lb n="15"/>
            qui prior peccauerat ceteris ad caelum aperuerat uiam, ut. <lb/>
            quia bene uixerant, agnito creatore defuncti reciperentur in <lb/>
            caelum. damnum ergo est, quia non ante uenit Christus.' damnum <lb/>
            esse manifestum est, sed quaere iustum an iniustum sit. <lb/>
            solent enim damna iusta esse, de quibus queri non liceat. <lb n="20"/>
            numquid fur deprehensus et iuxta legem in quadruplum condemnatus <lb/>
            ausus est queri? ac per hoc damnum, quod genus <lb/>
            hominum passum est, iuste factum est, unde et permissum <lb/>
            est. 
</p>
</div>