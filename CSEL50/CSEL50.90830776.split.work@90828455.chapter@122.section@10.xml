<div xmlns="http://www.tei-c.org/ns/1.0" type="textpart" subtype="section" n="10">
<p>Sic et uerbum dei non tale uerbum est, sicut nostrum, <lb/>
            quod postquam fit non est; illud autem manet, quia tale <lb/>
            uerbum est, quod et audit et loquitur et operatur. non solum <lb/>
            autem 'uerbum dei' est, sed et *uirtus et sapientia dei' hic <lb/>
            est filius dei, qui, quantum ad effectum pertinet, filius dicitur<lb n="20"/>
            dei; quantum autem ad adlocutionem, qua nos adloquitur deus <lb/>
            per ipsum, uerbum dicitur dei; quantum uero ad sapientiam, <lb/>
            qua nos deus per ipsum docet sacramentum suum, sapientia <lb/>
            dicitur dei; quantum autem ad operationem, quia per ipsum <lb/>
            omnia fecit et facit deus, uirtus dicitur dei. <lb n="25"/>
            
</p>
</div>