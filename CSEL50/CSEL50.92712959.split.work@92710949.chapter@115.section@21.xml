<div xmlns="http://www.tei-c.org/ns/1.0" type="textpart" subtype="section" n="21">
<p>Certe apud omnes gentes numerus numerus est et terra <lb/>
            terra est et aqua aqua est et aer aer est et ignis ignis est. <lb/>
            numquid potest alicubi repperiri terra, quae non arida sit, <lb n="10"/>
            aut aer, qui palpabilis sit, aut aqua, quae non fluxa aut frigida <lb/>
            sit, uel ignis, qui frigidus sit? sic ubique Iuppiter Iuppiter <lb/>
            est et Saturnus Saturnus est et Uenus Uenus est; eodem modo <lb/>
            et cetera signa. ars enim ista una ratione ubique tractatur. 
</p>
</div>