<div xmlns="http://www.tei-c.org/ns/1.0" type="textpart" subtype="section" n="31"><p> Non est ergo, cur putemus hebdomadas prophetae Danihelis <lb/>
            uel propter dierum breuiationem fuisse turbatas uel illo iam <lb/>
            tempore non fuisse completas, sed in fine saeculi esse complendas: <lb/>
            non enim ante passionem domini impletae sunt. quod <lb/>
            qui putant, rectissime tua sententia refelluntur, quia dixisti: <lb n="5"/>
            'Haec ergo abominatio si iam completa fuerat, quo modo <lb/>
            dominus monet et dicit: Cum uideritis abominationem <lb/>
            desolationis, quod dictum est per Danihelem prophetam, <lb/>
            stantem in loco sancto, qui legit, intellegat?' <lb/>
            his uerbis beatitudinis tuae illi merito corrigendi <lb n="10"/>
            sunt. qui dicunt eam, cum haec dominus loqueretur, <sic>vel</sic> ante <lb/>
            passionem <sic>resurrectionemque</sic> eius fuisse completam. qui autem <lb/>
            dicunt. sicut apertissime etiam Lucas euangelista testatur. <lb/>
            tunc fuisse factam, quando euersa est Hierusalem, quid eis <lb/>
            respondeatur, uidere debent, qui in fine saeculi uel circa finem <lb n="15"/>
            existimant haec futura; quamquam ipsa desolationis abominatio <lb/>
            propter obscuritatem dicti non uno modo ab hominibus potuerit <lb/>
            intellegi. 
</p>
          </div>