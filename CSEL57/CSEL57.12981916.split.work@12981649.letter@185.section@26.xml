<div xmlns="http://www.tei-c.org/ns/1.0" type="textpart" subtype="section" n="26"><p> Sed dei maior misericordia, qui sciret harum legum terror <lb/>
            et quaedam medicinalis molestia quam multorum esset prauis <lb/>
            uel frigidis animis necessaria et illi duritiae, quae uerbis <lb n="5"/>
            emendari non potest, sed tamen aliquantula seueritate disciplinae <lb/>
            potest, id egit, ut legati nostri, quod susceperant, obtinere <lb/>
            non possent. iam enim nos praeuenerant ex aliis locis <lb/>
            quaedam episcoporum querelae grauissimae, qui mala fuerant <lb/>
            ab ipsis multa perpessi et a suis sedibus exturbati; praecipue <lb n="10"/>
            horrenda et incredibilis caedes Maximiani catholici episcopi <lb/>
            ecclesiae Bagaiensis effecit, ut nostra legatio iam, quid ageret, <lb/>
            non haberet. iam enim lex fuerat promulgata, ut tantae immanitatis <lb/>
            haeresis Donatistarum, cui crudelius parci uidebatur, <lb/>
            quam ipsa saeuiebat, non tantum uiolenta esse, sed omnino <lb n="15"/>
            esse non sineretur impune non tamen supplicio capitali propter <lb/>
            seruandam etiam circa indignos mansuetudinem Christianam <lb/>
            sed pecuniariis damnis propositis et in episcopos uel ministros <lb/>
            eorum exilio constituto. 
</p>
          </div>