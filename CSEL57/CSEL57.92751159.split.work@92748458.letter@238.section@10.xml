<div xmlns="http://www.tei-c.org/ns/1.0" type="textpart" subtype="section" n="10"><p><milestone unit="altchapter" n="II"/> Audi ergo iam fidem meam. potens est misericordia domini <lb/>
            dei nostri, quae praestet me, quod credidi. sic loqui, ut nec<lb n="5"/>
            eius offendam ueritatem nec humanitatem tuam. in omnipotentem <lb/>
            deum patrem me credere profiteor eumque aeternum <lb/>
            ea aeternitate, hoc est inmortalitate dico, quam solus deus <lb/>
            habet; hoc et de filio eius unigenito credo in forma dei, hoc <lb/>
            et de spiritu dei sancto, qui spiritus est dei patris et filii<lb n="10"/>
            eius unigeniti. sed quia ipse dei patris unigenitus filius, dominus <lb/>
            et deus noster Iesus Christus, postquam uenit <lb/>
            plenitudo temporis, opportune ad diem salutis nostrae <lb/>
            formam serui accepit, multa de illo in scripturis secundum <lb/>
            formam dei dicuntur, multa secundum formam serui. quorum<lb n="15"/>
            exempli gratia duo quaedam commemoro, ut singula ad singula <lb/>
            referantur. secundum formam dei de se ipse dixit: Ego <lb/>
            et pater unum sumus, secundum formam serui: Quoniam <lb/>
            pater maior me est. 
</p>
          </div>