<div xmlns="http://www.tei-c.org/ns/1.0" type="textpart" subtype="section" n="6"><p> Hoc ergo primum cogita, quando armaris ad pugnam, quia <lb/>
            nirtus tua etiam ipsa corporalis donum dei est; sic enim cogitabis <lb/>
             de dono dei non facere contra deum. fides enim quando <lb n="5"/>
            promittitur, etiam hosti 'seruanda est, contra quem bellum <lb/>
            geritur; quanto magis amico. pro quo pugnatur! pacem habere <lb/>
            debet uoluntas, bellum necessitas, ut liberet deus a necessitate <lb/>
            et conseruet in pace. non enim pax quaeritur, ut bellum <lb/>
            excitetur, sed bellum geritur. ut pax adquiratur. esto ergo <lb n="10"/>
            etiam bellando pacificus, ut eos, quos expugnas, ad pacis <choice><sic>utiiitatem</sic><corr>utilitatem</corr></choice> <lb/>
            uincendo perducas: beati enim pacifici, ait dominus. <lb/>
            quoniam ipsi filii dei uocabuntur. si autem pax humana <lb/>
            tam dulcis est pro temporali salute mortalium, quanto est <lb/>
            dulcior pax diuina pro aeterna salute angelorum! itaque hostem <lb n="15"/>
            pugnantem necessitas perimat, non uoluntas. sicut rebellanti <lb/>
            et resistenti uiolentia redditur, ita uicto uel capto misericordia <lb/>
            iam debetur. maxime in quo pacis perturbatio non <lb/>
            timetur. 
</p>
          </div>