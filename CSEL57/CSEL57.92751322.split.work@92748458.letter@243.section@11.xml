<div xmlns="http://www.tei-c.org/ns/1.0" type="textpart" subtype="section" n="11"><p> His potius intende, carissime, et tolle crucem tuam et sequere <lb/>
            dominum. nam cum te praesentem animaduerterem <lb/>
            domesticis curis a diuino studio retardari, ferri te potius et <lb/>
            duci a cruce tua quam eam te ferre ac ducere sentiebam. <lb/>
            crucem enim nostram <choice n="0.95"><sic n="474">dominus</sic><corr n="20">dominas</corr></choice>. quam portari a nobis iubet. <lb n="5"/>
            ut eum expeditissimi sequamur, quid aliud quam mortalitatem <lb/>
            carnis huius significat? ipsa enim nos cruciat, donec absorbeatur <lb/>
            mors in uictoriam. crux ergo haec ipsa crucifigenda <lb/>
            est et transfigenda clauis timoris dei, ne solutis et liberis <lb/>
            membris reluctantem portare non possimus. sequi enim dominum<lb n="10"/>
            nisi eam portans omnino non uales; nam quo modo <lb/>
            eum sequeris, si non es eius? qui autem Iesu Christi <lb/>
            sunt, ait apostolus, carnem suam crucifixerunt cum <lb/>
            passionibus et desideriis. 
</p>
          </div>