<div xmlns="http://www.tei-c.org/ns/1.0" type="textpart" subtype="section" n="10"><p> Sed forte iterum quaeris a me, quo modo ista facias tantis <lb/>
            mundi huius necessitatibus implicatus. ora fortiter et dic deo, <lb/>
            quod habes in psalmo: De necessitatibus meis erue <lb/>
            me. tunc enim finiuntur istae necessitates, quando uincuntur <lb/>
            illae cupiditates. qui exaudiuit te et nos pro te, ut libereris <lb n="5"/>
            de tot tantisque periculis uisibilium corporaliumque bellorum, <lb/>
            ubi sola ista uita quandoque finienda periclitatur, anima uero <lb/>
            non perit, si non malignis cupiditatibus captiua teneatur, ipse <lb/>
            te exaudiet, ut interiores et inuisibiles hostes, id est ipsas <lb/>
            cupiditates inuisibiliter et spiritaliter uincas et sic utaris hoc <lb n="10"/>
            mundo tamquam non utens, ut ex bonis eius bona facias, <lb/>
            non malus fias, quia et ipsa bona sunt nec dantur hominibus <lb/>
            nisi ab illo, qui habet omnium caelestium et terrestrium <lb/>
            potestatem. sed ne putentur mala, dantur et bonis; ne putentur <lb/>
            magna uel summa bona, dantur et malis itemque auferuntur <lb n="15"/>
            ista et bonis, ut probentur, et malis, ut crucientur. 
</p>
          </div>