<div xmlns="http://www.tei-c.org/ns/1.0" type="textpart" subtype="section" n="8"><p> Scriptum est, quod uoluerit nobiliter et uiriliter mori; <lb/>
            sed numquid ideo sapienter? nobiliter scilicet, ne libertatem <lb/>
            sui generis captiuus amitteret, uiriliter autem, quod tantas <lb/>
            uires animi haberet, quibus idoneus esset, ut se ipse perimeret. <lb/>
            quod gladio cum implere non posset, de muro se praecipitem<lb n="5"/>
            dedit et sic adhuc uiuus abruptam cucurrit ad petram <lb/>
            atque ibi iam exanguis intestina sua produxit, quae utraque <lb/>
            manu dissipata spargebat in populum, ac deinde postea defessus <lb/>
            occubuit. magna sunt haec nec tamen bona; non enim <lb/>
            bonum est omne, quod magnum est, quoniam sunt magna<lb n="10"/>
            etiam mala. deus dixit: Innocentem et iustum ne occidas. <lb/>
            si ergo iste innocens et iustus non fuit, cur proponitur <lb/>
            imitandus? si autem innocens et iustus fuit. quare <choice><sic>interfectoi</sic><corr>interfector</corr></choice> <lb/>
            innocentis et iusti, id est ipsius Raxii insuper putatur esse <lb/>
            laudandus? <lb n="15"/>
            
</p>
          </div>