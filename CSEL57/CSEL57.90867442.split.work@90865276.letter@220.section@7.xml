<div xmlns="http://www.tei-c.org/ns/1.0" type="textpart" subtype="section" n="7"><p> Quid autem dicam de uastatione Africae, quam faciunt Afri<lb n="10"/>
            barbari resistente nullo, dum tu talis tuis necessitatibus occuparis <lb/>
            nec aliquid ordinas, unde ista calamitas auertatur? quis <lb/>
            autem crederet. quis autem timeret Bonifatio domesticorum <lb/>
            et Africae comite in Africa constituto cum tam magno exercitu <lb/>
            et potestate. qui tribunus cum paucis foederatis omnes<lb n="15"/>
            ipsas gentes expugnando et terrendo pacauerat, nunc tantum <lb/>
            fuisse barbaros ausuros, tantum progressuros, tanta uastaturos. <lb/>
            tanta rapturos, tanta loca, quae plena populis fuerant. deserta <lb/>
            facturos? qui non dicebant, quandocumque tu comitiuam <lb/>
            sumeres potestatem, Afros barbaros non solum domitos sed<lb n="20"/>
            etiam tributarios futuros Romanae rei publicae? et nunc quam <lb/>
            in contrarium uersa sit spes hominum, uides. nec diutius hinc <lb/>
            tecum loquendum est, quia plus ea tu potes cogitare quam <lb/>
            nos dicere. 
</p>
          </div>