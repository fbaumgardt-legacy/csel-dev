<div xmlns="http://www.tei-c.org/ns/1.0" type="textpart" subtype="section" n="30"><p> 1 Quae cum ita sint. audeant disputare et, quibus possunt, <lb/>
            persuadere contendant deum iustum, apud quem non est iniquitas, <lb/>
            paruulos a peccatis propriis innocentes, si nec illo ex <lb n="5"/>
            Adam obligati et obstricti sunt, morte perpetua damnaturum. <lb/>
            quod si absurdissimum est et a iustitia dei penitus alienum <lb/>
            et tamen nullus, qui se meminit catholicae fidei Christianum, <lb/>
            negat aut dubitat paruulos non accepta gratia regenerationis <lb/>
            in Christo sine cibo carnis eius et sanguinis potu non habere <lb n="10"/>
            in se uitam ac per hoc poenae sempiternae mortis obnoxios, <lb/>
            profecto restat, ut, quia ipsi non egerunt aliquid boni aut <lb/>
            mali, ideo mortis eorum iusta sit poena. quia in illo moriuntur, <lb/>
            in quo omnes peccauerunt, unde in illo solo <sic>uiuificantur</sic>, <lb/>
            a quo peccatum nec originale trahi potuit nec proprium <lb n="15"/>
            perpetrari. 
</p>
          </div>