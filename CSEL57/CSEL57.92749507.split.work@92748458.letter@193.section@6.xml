<div xmlns="http://www.tei-c.org/ns/1.0" type="textpart" subtype="section" n="6"><p> Dicimus ergo. quod apertissime apostolus ait: Corpus <lb/>
            quidem mortuum est propter peccatum, spiritus <lb/>
            autem uita est propter iustitiam. si autem spiritus <lb/>
            eius, qui suscitauit Christum a mortuis, habitat <lb/>
            in uobis, qui suscitauit Christum a mortuis, uiuificabit <lb n="5"/>
            et mortalia corpora uestra per inhabitantem <lb/>
            spiritum eius in uobis. nec tamen ista sic dicimus. <lb/>
            ut negemus deum posse, in quibus <choice n="0.8"><sic n="172">uoluerit</sic><corr n="43">noluerit</corr></choice>, nunc facere sine <lb/>
            morte. quod sine dubitatione credimus in tam multis facturum <lb/>
            esse post mortem; nec ideo tamen illud falsum erit, quod <lb n="10"/>
            per unum hominem peccatum in hunc mundum intrauit <lb/>
            et per peccatum mors et ita in omnes homines<lb/>
            pertransiit. hoc enim dictum est, quia, nisi per peccatum <lb/>
            mors intrasset, nulla mors esset. nam et cum dicimus: <lb/>
            'Omnes propter peccata mittuntur in gehennam', numquid <lb n="15"/>
            ideo falsum dicimus, quia non omnes homines mittuntur in <lb/>
            gehennam? illud quippe ideo uerum est, non quia omnis homo <lb/>
            mittitur, sed quia nullus nisi peccatorum meritis mittitur. <lb/>
            talis est e contrario etiam illa sententia: Per unius iustificationem <lb/>
             in omnes homines ad iustificationem <lb n="20"/>
            uitae; non enim omnes homines pertinent ad iustificationem <lb/>
            Christi, sed hoc dictum est, quia nemo <sic>iustifieatur</sic> nisi per <lb/>
            Christum. 
</p>
          </div>