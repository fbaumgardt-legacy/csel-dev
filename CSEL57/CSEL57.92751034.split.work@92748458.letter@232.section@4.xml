<div xmlns="http://www.tei-c.org/ns/1.0" type="textpart" subtype="section" n="4"><p> Haec omnia diuinae scripturae, quae in manus omnium iam <lb/>
            uenerunt, ante longissima tempora futura esse testatae sunt:<lb n="5"/>
            haec omnia tanto robustiore fide laetamur fieri, quanto maiore <lb/>
            auctoritate praedicta esse in sanctis litteris inuenimus. numquidnam, <lb/>
            obsecro uos, numquidnam solum iudicium dei, quod <lb/>
            inter fideles atque infideles futurum esse in eisdem litteris <lb/>
            legimus, cum illa omnia, sicut praedicta sunt, uenerint, numquidnam<lb n="10"/>
            solum iudicium dei uenturum non esse putabimus? <lb/>
            immo uero ueniet, sicut omnia illa uenerunt. nec quisquam <lb/>
            erit homo nostrorum temporum, qui se in illo iudicio de sua <lb/>
            possit infidelitate defendere, cum Christum cantet et iustus <lb/>
            ad aequitatem et periurus ad fraudem et <choice n="0.40"><sic n="2335">rex</sic><corr n="3399">rei</corr></choice> ad imperium et<lb n="15"/>
            miles ad pugnam et maritus propter regimen et uxor propter <lb/>
            obsequium et pater propter praeceptum et filius propter oboedientiam <lb/>
            et dominus propter dominationem et seruus propter <lb/>
            famulatum et humilis ad pietatem et superbus ad aemulationem <lb/>
            et diues, ut porrigat, et pauper, ut sumat, et ebriosus<lb n="20"/>
            ad phialam et mendicus ad ianuam et bonus, ut praestet, et <lb/>
            malus, ut fallat, et Christianus uenerator et paganus adulator: <lb/>
            omnes Christum cantant et, qua uoluntate atque ore cantent, <lb/>
            eidem ipsi, quem cantant, rationem sine dubio reddituri sunt. 
</p>
          </div>