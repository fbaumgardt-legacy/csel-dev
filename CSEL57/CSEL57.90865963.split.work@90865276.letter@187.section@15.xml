<div xmlns="http://www.tei-c.org/ns/1.0" type="textpart" subtype="section" n="15"><p> <lb/>
            Ita pater, ita filius, ita spiritus sanctus, ita trinitas unus deus. neque enim mundum inter se in tres partes diuiserunt, <lb/>
            quas singulas singuli implerent, quasi non haberet, ubi esset, <lb/>
            filius aut spiritus sanctus in mundo, si totum occupasset pater. <lb/>
             non ita se habet uera incorporea inmutabilisque diuinitas. non <lb n="5"/>
            enim corpora sunt, quorum amplior sit in tribus quam in <lb/>
            singulis magnitudo, nec loca suis molibus tenent, ut distantibus <lb/>
            spatiis simul esse non possint. si enim anima in corpore <lb/>
            constituta non solum nullas angustias uerum etiam quandam <lb/>
             latitudinem inuenit non corporalium locorum sed spiritalium <lb n="10"/>
            gaudiorum, cum fit, quod ait apostolus: Nescitis, quoniam <lb/>
            corpora uestra templum in uobis spiritus sancti <lb/>
            est, quem habetis a deo. nec dici nisi stultissime potest <lb/>
            non habere locum in nostro corpore spiritum sanctum; quod <lb/>
             totum nostra anima impleuerit. quanto stultius dicitur ullis <lb n="15"/>
            angustiis impediri alicubi trinitatem, ut pater et filius et spiritus <lb/>
            sanctus ubique simul esse non possint! 
</p>
          </div>