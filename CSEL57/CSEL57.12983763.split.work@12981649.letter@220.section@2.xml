<div xmlns="http://www.tei-c.org/ns/1.0" type="textpart" subtype="section" n="2"><p> Scio non deesse homines, qui te secundum uitam mundi <lb/>
            huius diligunt et secundum ipsam tibi dant consilia aliquando <lb/>
            utilia aliquando inutilia, quia homines sunt et. sicut possunt,<lb n="10"/>
            ad praesens sapiunt nescientes, quid contingat sequenti diei. <lb/>
            secundum autem deum, ne pereat anima tua, non facile tibi <lb/>
            quisquam consulit, non quia desunt, qui hoc faciant, sed quia <lb/>
            difficile est inuenire, quando tecum ista possint loqui. nam <lb/>
            et ego semper desideraui et numquam inueni locum uel tempus,<lb n="15"/>
            ut agerem tecum, quod me agere oportebat cum homine. <lb/>
            quem multum diligo in Christo. scis autem, qualem me apud <lb/>
            Hipponem uideris, quando ad me uenire dignatus es, quia <lb/>
            uix loquebar inbecillitate corporis fatigatus. nunc ergo, fili, <lb/>
            audi me saltem per litteras tibi sermocinantem, quas in periculis<lb n="20"/>
            tuis numquam tibi mittere potui periculum cogitans <lb/>
            perlatoris et cauens, ne ad eos, ad quos nollem, mea epistula <lb/>
            perueniret. unde peto, ut ignoscas, si putas me plus timuisse <lb/>
            quam debui; tamen dixi, quod timui. 
</p>
          </div>