<div xmlns="http://www.tei-c.org/ns/1.0" type="textpart" subtype="section" n="25"><p> Ut autem et a me tua dilectio de hac quaestione aliquid <lb/>
            audiat definitum non parui aestimandum, immo praecipue necessarium <lb/>
            atque retinendum, quo modo libet se origo habeat <lb/>
            animarum, siue ex illa una siue ex nulla alia propagentur. <lb/>
            mediatoris tamen animam nullum ex Adam traxisse peccatum <lb n="5"/>
            dubitare fas non est. si enim nulla propagatur ex altera, ubi <lb/>
            omnes tenentur propagata carne peccati, quanto minus credendum <lb/>
            est ex propagine peccatricis animam uenire potuisse, <lb/>
            cuius caro uenit ex uirgine non libidine concepta sed fide, ut <lb/>
            esset in similitudine carnis peccati, non in carne <lb n="10"/>
            peccati! si autem peccato primae animae peccatricis ideo <lb/>
            ceterae tenentur obnoxiae, quia ex illa sunt propagatae, profecto <lb/>
            illa, quam sibi unigenitus coaptauit, aut peccatum inde <lb/>
            non traxit aut omnino inde non tracta est. neque enim non <lb/>
            potuit animam sibi trahere sine peccato, qui soluit nostra <lb n="15"/>
            peccata, aut, qui nouam creauit ei carni, quam sine parente <lb/>
            fecit ex terra, non potuit nouam creare carni, quam sine uiro <lb/>
            sumpsit ex femina. 
</p>
          </div>