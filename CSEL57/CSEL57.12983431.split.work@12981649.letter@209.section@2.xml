<div xmlns="http://www.tei-c.org/ns/1.0" type="textpart" subtype="section" n="2"><p> Fussala dicitur Hipponiensi territorio confine castellum. <lb/>
            antea ibi numquam episcopus fuit, sed simul cum contigua <lb/>
            sibi regione ad parochiam Hipponiensis ecclesiae pertinebat. <lb/>
            paucos habebat illa terra catholicos; ceteras plebes illic in <lb/>
            magna multitudine hominum constitutas Donatistarum error<lb n="5"/>
            miserabiliter obtinebat ita, ut in eodem castello nullus esset <lb/>
            omnino catholicus. actum est in dei misericordia. ut omnia <lb/>
            ipsa loca unitati ecclesiae cohaererent; per quantos labores et <lb/>
            pericula nostra, longum est explicare, ita ut ibi presbyteri, <lb/>
            qui eis congregandis a nobis primitus constituti sunt. expoliarentur,<lb n="10"/>
            caederentur, debilitarentur, excaecarentur, occiderentur. <lb/>
            quorum tamen passiones inutiles ac steriles non fuerunt unitatis <lb/>
            illic securitate perfecta. sed quod ab Hippone memoratum <lb/>
            castellum milibus quadraginta seiungitur, cum in eis regendis <lb/>
            et eorum reliquiis licet exiguis colligendis, quae in utroque<lb n="15"/>
            sexu oberrabant non minaces ulterius sed fugaces. me uiderem <lb/>
            latius, quam oportebat, extendi nec adhibendae sufficere diligentiae, <lb/>
            quam certissima ratione adhiberi debere cernebam, <lb/>
            episcopum ibi ordinandum constituendumque curaui. 
</p>
          </div>