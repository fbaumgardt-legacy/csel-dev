<div xmlns="http://www.tei-c.org/ns/1.0" type="textpart" subtype="section" n="2"><p> Hic tu dicturus es: 'Quid mecum aspere agis? quid dure<lb n="5"/>
            obiurgas?' nonne inter haec uerba ecce senuimus. dum uita <lb/>
            ducitur prius finienda quam corrigenda? uis. ut ignoscam <lb/>
            exitiabili securitati tuae; quanto satius tu ignoscis si non <lb/>
            amabili certe miserabili sollicitudini meae! inimico quidem <lb/>
            animo Tullius inuehebatur et longe aliter erat terrenam rem<lb n="10"/>
            publicam gubernantis intentio et tamen ait: 'Cupio, patres <lb/>
            conscripti, me esse clementem, cupio in tantis rei publicae <lb/>
            periculis non dissolutum uideri.' quanto iustius ego dico, cum <lb/>
            ipse noueris, quam tibi amicum animum geram, in aeternae <lb/>
            ciuitatis seruitio constitutus minister uerbi sacramentique diuini:<lb n="15"/>
            Cupio, frater Corneli, me esse clementem, cupio in tantis <lb/>
            tuis meisque periculis non dissolutum uideri! 
</p>
          </div>