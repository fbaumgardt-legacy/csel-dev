<div xmlns="http://www.tei-c.org/ns/1.0" type="textpart" subtype="section" n="1">
          <p> Quod acceperim libenter litteras tuas, mea rescripta indicio <lb/>
            esse noluisti. ecce rescribo et tamen rescriptis hoc indicare<lb n="5"/>
            non possum uel istis uel quibuslibet aliis, siue breuiter siue <lb/>
            prolixissime scribam; neque enim aut paucis aut multis uerbis <lb/>
            indicari potest, quod indicari uerbis non potest. et ego quidem <lb/>
            parum eloquor, etsi multum loquor; sed nulli eloquenti omnino <lb/>
            concesserim, ut qualicumque et quantacumque epistula sua<lb n="10"/>
            affectum explicet, quem fecit in me tua, quod non possum <lb/>
            ego, etiam si eum possit ita in animo meo uidere sicut ego. <lb/>
            restat ergo sic tibi indicare, quod scire uoluisti, ut in uerbis <lb/>
            meis, et quod non indicant. sentias. quid igitur dicam nisi <lb/>
            delectatum me esse litteris tuis ualde <hi rend="italic">ualde</hi>? repetitio uerbi<lb n="15"/>
            huius non est repetitio sed quasi perpetua dictio; quia enim <lb/>
            fieri non posset, ut semper diceretur, ideo factum est, ut <lb/>
            saltem repeteretur: sic enim fortasse dici potest, quod dici <lb/>
            non potest. 
</p>
          </div>