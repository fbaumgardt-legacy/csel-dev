<div xmlns="http://www.tei-c.org/ns/1.0" type="textpart" subtype="section" n="9"><p><milestone unit="altchapter" n="III"/> Et nos quidem de sanctae uirginis disciplina et humilitate <lb/>
            Christiana, in qua nutrita et educata est, hoc existimamus, <lb/>
            quod, illa uerba cum legeret, si tamen legit. ingemuit et <lb/>
            pectus humiliter tutudit ac fortassis et fleuit deumque, cui <lb/>
            dicata et a quo sanctificata est, fidenter orauit, ut, quo modo <lb n="5"/>
            illa non sunt uerba ipsius sed alterius, ita non sit talis et <lb/>
            fides eius, qua se aliquid habere credat, de quo in se non <lb/>
            in domino glorietur. nam gloria quidem eius in ipsa est <lb/>
            non in uerbis alienis, sicut apostolus dicit: Opus autem <lb/>
            suum probet unusquisque et tunc in semet ipso <lb n="10"/>
            habebit gloriam et non in altero. sed absit, ut gloria <lb/>
            sua ipsa sit et non ille, cui dicitur: Gloria mea et exaltans <lb/>
            caput meum. ita quippe est in ea salubriter gloria <lb/>
            eius, cum deus, qui in illa est, ipse est gloria eius. a quo <lb/>
            habet omnia bona, quibus est bona, et habebit omnia, quibus <lb n="15"/>
            melior erit, in quantum in hac uita melior esse poterit. et <lb/>
            quibus perfecta erit, quando fuerit diuina gratia, non humana <lb/>
            laude perfecta. in domino enim laudabitur anima eius, <lb/>
            qui satiauit in bonis desiderium eius. quia et hoc <lb/>
            desiderium ipse inspirauit, ne uirgo eius sic in aliquo bono <lb n="20"/>
            --glorietur, quasi non acceperit. 
</p>
          </div>