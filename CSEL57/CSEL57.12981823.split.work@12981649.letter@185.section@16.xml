<div xmlns="http://www.tei-c.org/ns/1.0" type="textpart" subtype="section" n="16"><p> Horrebant ista plurimi in ipsa superstitione haeretica constituti <lb/>
            et, cum innocentiae suae sufficere arbitrarentur, quod <lb/>
            sibi talia displicerent, dicebatur eis a catholicis: si innocentiam <lb n="5"/>
            uestram mala ista non polluunt, quo modo dicitis <lb/>
            orbem Christianum uel falsis uel certe ignotis Caeciliani <lb/>
            peccatis esse pollutum? quo modo uos nefario scelere ab <lb/>
            unitate catholica tamquam ab area dominica separatis, quae <lb/>
            usque ad tempus uentilationis necesse est ut habeat et frumentum <lb n="10"/>
            in horreo recondendum et paleam ignibus consumendam? <lb/>
            atque ita quibusdam ratio reddebatur. ut aliqui ad <lb/>
            unitatem catholicam etiam inimicitias perditorum parati sustinere <lb/>
            transirent; sed plures, quamuis id uellent, eos tamen <lb/>
            homines, quibus tanta fuerat licentia saeuiendi, <choice><sic>iuimicos</sic><corr>inimicos</corr></choice> facere <lb n="15"/>
            non audebant; nonnulli quippe illos, cum ad nos transissent, <lb/>
            crudelissimos passi sunt. 
</p>
          </div>