<div xmlns="http://www.tei-c.org/ns/1.0" type="textpart" subtype="section" n="5"><p> De mortibus autem furiosissimis, quas quidam eorum ipsi <lb/>
            sibi inferunt, de quibus solent detestabiles et abominabiles <lb/>
            esse multis etiam suis, quorum mentes dementatio non tanta<lb n="5"/>
            possedit, eis secundum scripturas rationemque Christianorum <lb/>
            saepe respondimus. quoniam scriptum est: Qui sibi nequam <lb/>
            est, cui bonus est? aut certe in eisdem positum temptationibus <lb/>
            mori uolentem occidat et proximum. qui sibi expedire <lb/>
            et licere putat occidere se ipsum, quoniam scriptura dicit:<lb n="10"/>
            Diliges proximum tuum tamquam te ipsum. nullis <lb/>
            autem iubentibus legibus uel legitimis potestatibus non licere <lb/>
            alterum occidere etiam uolentem et petentem et uiuere iam <lb/>
            non ualentem satis indicat scriptura regnorum, ubi rex Dauid <lb/>
            regis Saulis interfectorem iussit occidi, cum ille dixisset ab<lb n="15"/>
            eo iam saucio atque semiuiuo petitum se fuisse. ut hoc faceret <lb/>
            et animam corporis nexibus obluctantem soluique cupientem <lb/>
            uno ictu uulneris ab illis cruciatibus liberaret. proinde <lb/>
            quia omnis, qui sine ulla legitimae potestatis auctoritate <lb/>
            hominem occidit, homicida est, quisquis se ipsum occidit, non<lb n="20"/>
            sit homicida, si homo non est. haec omnia multis modis in <lb/>
            aliis pluribus nostris sermonibus et litteris diximus
</p>
          </div>