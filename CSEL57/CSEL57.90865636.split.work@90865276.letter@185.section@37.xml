<div xmlns="http://www.tei-c.org/ns/1.0" type="textpart" subtype="section" n="37"><p> Si autem consideremus, quod scriptum est in libro sapientiae: <lb/>
            Ideo iusti tulerunt spolia impiorum, item quod legitur <lb n="5"/>
            in prouerbiis: Thesaurizantur autem iustis diuitiae <lb/>
            impiorum, tunc uidebimus non esse quaerendum, qui habeant <lb/>
            res haereticorum, sed qui sint in societate iustorum. scimus <lb/>
            quidem illos tantam sibi adrogare iustitiam, ut eam se iactent <lb/>
            non solum habere sed etiam aliis hominibus dare. a se quippe <lb n="10"/>
            dicunt iustificari eum, quem baptizauerint. ubi nihil eis restat <lb/>
            nisi dicere illi, qui baptizatur ab eis, ut in baptizatorem <lb/>
            suum credat. cur enim non faciat, quando apostolus dicit: <lb/>
            Credenti in eum, qui iustificat impium, deputatur <lb/>
            fides eius ad iustitiam? in ipsum ergo credat, si eum <lb n="15"/>
            ipse iustificat, ut deputetur fides eius ad iustitiam. sed puto, <lb/>
            quod etiam ipsi se ipsos horrent, si tamen ista uel cogitare <lb/>
            dignantur. iustus enim et <sic>instificans</sic> non est nisi deus. potest <lb/>
            autem et de istis dici, quod dixit apostolus de Iudaeis, quia <lb/>
            ignorantes dei iustitiam et suam iustitiam uolentes <lb n="20"/>
            constituere iustitiae dei non sunt subiecti. 
</p>
          </div>