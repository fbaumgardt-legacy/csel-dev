<div xmlns="http://www.tei-c.org/ns/1.0" type="textpart" subtype="section" n="5"><p> Haec ergo quia inter nos iam conlocuti fueramus, posteaquam<lb n="5"/>
            ad id uentum est, ut fidem tuam, sicut commemoraui, <lb/>
            scriberes, quamquam nihil in eis uerbis uiderem nostrae fidei <lb/>
            esse contrarium et propterea me dicerem paratum esse subscribere, <lb/>
            quaesiui, ut dixi, utrum scriptura dei contineret hoc <lb/>
            uerbum, quod pater esset 'ingenitus', et, cum scriptum esse<lb n="10"/>
            respondisses, instantius quaerebam, ut ostenderes. tunc unus <lb/>
            ex eis, qui aderant, quantum intellegi datur, fidei tuae socius <lb/>
            ait mihi: 'Quid ergo? tu patrem genitum dicis?' respondi: <lb/>
            'Non dico'. et ille: Si ergo genitus non est', inquit, 'utique <lb/>
            ingenitus est'. cui ego: 'Vides'. inquam, 'posse fieri, ut etiam<lb n="15"/>
            de uerbo, quod in scriptura dei non est, reddatur tamen ratio, <lb/>
            unde recte dici ostendatur. sic ergo et <foreign xml:lang="grc">όμοούσιον</foreign>, quod in <lb/>
            auctoritate diuinorum librorum cogebamur ostendere, etiamsi <lb/>
            uocabulum ipsum non ibi inueniamus, fieri posse, ut illud inueniamus, <lb/>
            cui hoc uocabulum recte adhibitum iudicetur'. <lb n="20"/>
            
</p>
          </div>