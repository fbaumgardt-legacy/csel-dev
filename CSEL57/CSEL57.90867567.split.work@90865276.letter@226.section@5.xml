<div xmlns="http://www.tei-c.org/ns/1.0" type="textpart" subtype="section" n="5"><p> Adserunt inutilem exliortandi consuetudinem, si nihil in <lb/>
            homine remansisse dicatur. quod correptio ualeat excitare. quod <lb/>
            quidem inesse naturae sic se dicere confitentur, ut hoc ipso, <lb/>
            quod ignoranti ueritas praedicatur, ad beneficium praesentis <lb/>
            gratiae referendum sit. nam si sic praedestinati sunt, inquiunt,<lb n="5"/>
            ad utramque partem, ut de aliis ad alios nullus possit accedere, <lb/>
            quo pertinet tanta extrinsecus correptionis instantia, si <lb/>
            ab homine etsi non fides integra saltem uel dolor compunctae <lb/>
            infirmitatis exoritur aut periculum demonstratae mortis horretur? <lb/>
            nam si non potest timere quis, unde terretur, nisi ea uoluntate,<lb n="10"/>
            quae sumitur, non ex eo culpandum, quod nunc non <lb/>
            uult, sed in eo et cum eo, qui sic aliquando noluit, ut eam <lb/>
            damnationem cum suis posteris mereretur incurrere. ut numquam <lb/>
            recta, semper autem praua uellet appetere. si autem <lb/>
            est qualiscumque dolor, qui ad exhortationem corripientis<lb n="15"/>
            oriatur, hanc ipsam causam dicunt, propter quam uel reiciatur <lb/>
            alius uel alius adsumatur, atque ita non opus esse partes <lb/>
            constitui, quibus nec adiciendum sit aliquid nec detrahendum. 
</p>
          </div>