<div xmlns="http://www.tei-c.org/ns/1.0" type="textpart" subtype="section" n="35"><p> <milestone unit="altchapter" n="III"/> Quam ob rem deus. qui ubique praesens est et ubique <lb n="5"/>
            totus, non in omnibus inhabitat sed in eis tantum, quos <lb/>
            effecit beatissimum templum suum uel beatissima templa sua <lb/>
            eruens eos a potestate tenebrarum et transferens in <lb/>
            regnum filii caritatis suae, quod incipit a regeneratione. <lb/>
            aliter autem dicitur templum eius in significatione, cum fit <lb n="10"/>
            per manus hominum de rebus <choice><sic>inamrais</sic><corr>inanimis</corr></choice> sicut tabernaculum <lb/>
            lignis, uelis. pellibus atque huius modi mobilibus, sicut etiam <lb/>
            per Salomonem regem templum lapidibus, lignis, metallis, <lb/>
            aliter uero re ipsa uera, quae illis significationibus figurata <lb/>
            est. unde dicitur: Et uos tamquam lapides uiui <sic>aedificamini</sic> <lb n="15"/>
            domus spiritalis, et unde item scriptum est: <lb/>
            Nos enim templa dei uiui sumus, sicut deus dicit, <lb/>
            quoniam 'inhabitabo in illis et inambulabo et ero <lb/>
            illorum deus et ipsi erunt mihi plebs'. 
</p>
          </div>