<div xmlns="http://www.tei-c.org/ns/1.0" type="textpart" subtype="section" n="34"><p><milestone unit="altchapter" n="X"/> Nec in istis libris recentioribus, quos idem Pelagius post <lb/>
            illud iudicium dicitur edidisse, quamuis adiutorio diuinae <lb/>
            gratiae consentire uideatur, quid de hac re sentiat. satis euidenter <lb/>
            apparet. aliquando enim ita paribus momentis potestatem <lb/>
            uoluntatis aequa lance perpendit, ut. quantum ualet ad <sic>peceandum</sic>,<lb n="5"/>
            tantum etiam ad non peccandum ualere definiat. <lb/>
            quod si ita est, nullus locus adiutorio gratiae reseruatur, <lb/>
            sine qua nos dicimus ad non peccandum nihil ualere uoluntatis <lb/>
            arbitrium. aliquando autem cotidiano gratiae dei muniri nos <lb/>
            confitetur auxilio, quamuis habeamus ad non peccandum forte<lb n="10"/>
            ac firmum liberum arbitrium, quod utique inualidum et <sic>intirmam</sic> <lb/>
            potius debuit confiteri, donec sanentur omnes languores <lb/>
            animae nostrae. non enim pro infirmitate corporis precabatur, <lb/>
            qui dicebat: Miserere mei, domine, quoniam infirmus <lb/>
            sum; sana me, domine, quoniam conturbata sunt <lb n="15"/>
            ossa mea; nam at ostenderet pro anima se rogare, secutus <lb/>
            adiunxit: Et anima mea turbata est ualde. 
</p>
          </div>