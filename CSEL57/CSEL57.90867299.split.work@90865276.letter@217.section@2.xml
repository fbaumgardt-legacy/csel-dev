<div xmlns="http://www.tei-c.org/ns/1.0" type="textpart" subtype="section" n="2"><p> Dic ergo apertissime nos pro his, quibus euangelium praedicamus, <lb/>
            non debere orare, ut credant, sed eis tantum modo<lb n="5"/>
            praedicare. exerce contra orationes ecclesiae disputationes tuas <lb/>
            et, quando audis sacerdotem dei ad altare dei <sic>exhortantem</sic> <lb/>
            populum dei orare pro incredulis, ut eos deus conuertat ad <lb/>
            fidem, et pro catechumenis, ut eis desiderium regenerationis <lb/>
            inspiret, et pro fidelibus, ut in eo, quod esse coeperunt, eius<lb n="10"/>
            munere perseuerent, subsanna pias uoces et dic te non facere, <lb/>
            quod hortatur, id est deum pro infidelibus, ut eos fideles <lb/>
            faciat, non rogare eo, quod non sint ista diuinae miserationis <lb/>
            beneficia sed humanae officia uoluntatis, et homo in Carthaginensi <lb/>
            eruditus ecclesia etiam beatissimi Cypriani librum de<lb n="15"/>
            dominica oratione condemna, quam doctor ille cum exponeret, <lb/>
            ea petenda esse ostendit a deo patre, quae tu dicis esse homini <lb/>
            ab homine, hoc est a se ipso. 
</p>
          </div>