<div xmlns="http://www.tei-c.org/ns/1.0" type="textpart" subtype="section" n="3"><p> Sicut autem sunt pastores boni et mali. sic etiam in ipsis <lb/>
            gregibus sunt et boni et mali. boni ouium nomine significantur, <lb/>
            mali uero haedi appellantur. sed commixti pariter pascunt, <lb/>
            donec ueniat princeps pastorum, qui dictus est unus <lb/>
            pastor, et. quem ad modum ipse promisit, separet sicut<lb n="10"/>
            pastor oues ab haedis. nobis enim imperauit congregationem, <lb/>
            sibi autem seruauit separationem. quia ille debet separare, <lb/>
            qui nescit errare. nam qui separare ante tempus, quod <lb/>
            sibi dominus seruauit, superbi serui facile ausi sunt, ipsi <lb/>
            potius ab unitate catholica separati sunt; nam schismate<lb n="15"/>
            iumundi mundum gregem habere unde <choice><sic>Dotuemnt</sic><corr>potuerunt</corr></choice>? 
</p>
          </div>