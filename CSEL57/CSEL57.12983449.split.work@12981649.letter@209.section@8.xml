<div xmlns="http://www.tei-c.org/ns/1.0" type="textpart" subtype="section" n="8"><p> Existunt exempla ipsa sede apostolica iudicante uel aliorum <lb/>
            iudicata firmante quosdam pro culpis quibusdam nec episcopali <lb/>
            spoliatos honore nec relictos omnimodis inpunitos. quae ut a <lb/>
            nostris temporibus remotissima non requiram, recentia memorabo. <lb/>
            clamet Priscus. prouinciae Caesariensis episcopus: 'Aut <lb n="10"/>
            ad primatum locus sicut ceteris et mihi patere debuit aut <lb/>
            episcopatus mihi remanere non debuit'. clamet alius eiusdem <lb/>
            prouinciae Victor episcopus, cui relicto in eadem poena. in <lb/>
            qua etiam Priscus fuit, nusquam nisi in dioecesi eius ab <choice n="0.28"><sic n="650">aliquo</sic><corr n="1601">aliis</corr></choice> <lb/>
            communicatur episcopo, clamet, inquam: 'Aut ubique <lb n="15"/>
            communicare debui aut etiam in meis locis communicare non <lb/>
            debui'. clamet tertius eiusdem prouinciae Laurentius episcopus <lb/>
            et prorsus huius uocibus clamet: 'Aut in cathedra, cui ordinatus <lb/>
            sum, sedere debui aut episcopus esse non debui'. sed <lb/>
            quis ista uituperet, nisi qui parum adtendit nec inulta omnia <lb n="20"/>
            <choice><sic>relinauenda</sic><corr>relinquenda</corr></choice> nec uno modo omnia uindicanda? 
</p>
          </div>