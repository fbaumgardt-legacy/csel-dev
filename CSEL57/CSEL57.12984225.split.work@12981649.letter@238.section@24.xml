<div xmlns="http://www.tei-c.org/ns/1.0" type="textpart" subtype="section" n="24"><p> Cum uero de illa dictum sit: Candor est enim lucis <lb/>
            aeternae, nec uestri, ut arbitror, iam dicunt lucem patris. <lb n="5"/>
            quae quid est nisi eius substantia, fuisse aliquando sine candore <lb/>
            a se genito, sicut ista in diuinis et spiritalibus et incorporeis <lb/>
            et incommutabilibus credi et utcumque intellegi <lb/>
            possunt; audio enim iam eos emendasse. an forte falsum est <lb/>
            hoc eos aliquando dixisse, quod fuerit aliquando pater sine<lb n="10"/>
            filio, tamquam fuerit lux aeterna sine candore, quem genuit? <lb/>
            quid ergo dicimus? si natus est filius dei de patre, iam pater <lb/>
            destitit gignere; et si destitit, coepit; si autem coepit gignere. <lb/>
            fuit aliquando sine filio; sed numquam fuit sine filio, quia <lb/>
            filius eius sapientia eius est, quae candor est lucis aeternae:<lb n="15"/>
            ergo semper gignit pater et semper nascitur filius. hic rursus <lb/>
            timendum est, ne putetur inperfecta generatio, si non dicimus <lb/>
            natum esse sed nasci. compatere mecum, obsecro, in his angustiis <lb/>
            humanae cogitationis et linguae et pariter confugiamus <lb/>
            ad spiritum dei per prophetam dicentem: <sic>Generationem</sic><lb n="20"/>
            eius quis enarrabit? 
</p>
          </div>