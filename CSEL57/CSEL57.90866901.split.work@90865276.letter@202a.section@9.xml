<div xmlns="http://www.tei-c.org/ns/1.0" type="textpart" subtype="section" n="9"><p> Propterea petiueram prioribus litteris meis, ut libellum <lb/>
            fidei, quem te scripsisse commemoras eique nescio quem presbyterum <lb/>
            fallaciter subscripsisse conquereris, mihi mittere dignareris. <lb n="15"/>
            quod etiam nunc peto. et quid testimoniorum diuinorum <lb/>
            huic quaestioni reserandae adhibere potuisti. dicis enim <lb/>
            in epistula ad Caesarienses placuisse uobis, ut omnem ueritatis <lb/>
            adprobationem etiam iudices cognoscerent saeculares <lb/>
            quibus ex communi deprecatione residentibus et ad fidem <lb n="20"/>
            uniuersa rimantibus id diuinitas, ut scribis. misericordiae suae <lb/>
            infusione largita est, ut maiorem adfirmationem pro suis sensibus <lb/>
            assertionemque proferrent, quam uestra circa eos mediocritas <lb/>
            cum ingentium testimoniorum auctoritatibus retentabat. <lb/>
            has ergo testimoniorum ingentium auctoritates ingenti studio <lb n="25"/>
            scire desidero. 
</p>
          </div>