<div xmlns="http://www.tei-c.org/ns/1.0" type="textpart" subtype="section" n="3"><p> Quod si contigerit, ut siue alii maius alii minus siue omnes <lb/>
            aequaliter patiantur, qui eorum sint, qui pro aliis patiuntur, <lb/>
            apparet, illi scilicet qui cum se possent talibus malis eripere <lb/>
            fugiendo, ne aliorum necessitatem desererent, manere maluerunt. <lb n="10"/>
            hinc maxime probatur illa caritas, quam Iohannes apostolus <lb/>
            commendat dicens: Sicut Christus pro nobis animam <lb/>
            suam posuit, sic et nos debemus animas pro fratribus <lb/>
            ponere. nam qui fugiunt uel suis deuincti necessitatibus <lb/>
            fugere non possunt, si comprehensi patiantur, pro se ipsis<lb n="15"/>
            non pro fratribus utique patiuntur; qui uero propterea patiuntur, <lb/>
            quia fratres. qui eis ad Christianam salutem indigebant, <lb/>
            deserere noluerunt, sine dubio suas animas pro fratribus <lb/>
            ponunt. 
</p>
          </div>