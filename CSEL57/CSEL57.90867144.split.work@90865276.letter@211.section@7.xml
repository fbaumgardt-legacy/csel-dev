<div xmlns="http://www.tei-c.org/ns/1.0" type="textpart" subtype="section" n="7"><p> Orationibus instate horis et temporibus constitutis. in oratorio <lb/>
            nemo aliquid agat, nisi ad quod est factum, unde et <lb/>
            nomen accepit, ut, si aliquae etiam praeter horas constitutas, <lb/>
            si eis uacat, orare uoluerint, non eis sint impedimento, quae <lb n="10"/>
            aliquid ibi agere uoluerint. psalmis et hymnis cum oratis <lb/>
            deum, hoc uersetur in corde, quod profertur in uoce, et <lb/>
            nolite cantare, nisi quod legitis esse cantandum; quod autem <lb/>
            non ita scriptum est, ut cantetur, non cantetur. 
</p>
          </div>