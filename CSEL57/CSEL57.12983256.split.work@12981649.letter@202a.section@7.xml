<div xmlns="http://www.tei-c.org/ns/1.0" type="textpart" subtype="section" n="7"><p><milestone unit="altchapter" n="III"/> Habent litterae tuae nescio quot senes et a doctis sacerdotibus <lb/>
            institutos uiros, quos ad tuae modicitatis intellegentiam <lb/>
            assertionemque ueritate plenissimam reuocare non poteras, <lb/>
            nec tamen exprimis, quaenam sit assertio tua ueritate plenissima, <lb/>
            ad quam senes et a doctis sacerdotibus institutos uiros<lb n="5"/>
            reuocare non poteras. si enim hoc tenebant uel tenent hi senes. <lb/>
            quod a doctis sacerdotibus acceperunt, quo modo tibi rustica <lb/>
            et minus instructa clericorum turba molestias generauerat in <lb/>
            his rebus, in quibus a doctis sacerdotibus fuerat instituta? si <lb/>
            autem senes isti uel turba clericorum ab eo, quod a doctis<lb n="10"/>
            sacerdotibus acceperat, sua prauitate deuiabat, illorum potius <lb/>
            auctoritate fuerat corrigenda et a tumultu contentiosissimo <lb/>
            comprimenda. sed rursus cum dicis te nouellum rudemque <lb/>
            doctorem tantorum ac talium episcoporum traditiones timuisse <lb/>
            corrumpere et conuertere homines in meliorem partem ob<lb n="15"/>
            defunctorum iniuriam formidasse, quid das intellegi, nisi quod <lb/>
            illi, quos corrigere <choice><sic>cupiebus</sic><corr>cupiebas</corr></choice>, doctorum atque magnorum iam <lb/>
            defunctorum episcoporum traditiones nolendo deserere nouello <lb/>
            rudique doctori adquiescere recusabant? qua in re de illis <lb/>
            interim taceo, tuam uero assertionem, quam dicis esse ueritate <lb n="20"/>
            plenissimam, uehementer scire desidero; non ipsam dico sententiam <lb/>
            sed eius assertionem. 
</p>
          </div>