<div xmlns="http://www.tei-c.org/ns/1.0" type="textpart" subtype="chapter" n="45">

<p>Propterea dicent aenigmatistae: uenite in <lb/>
            Esebon et cetera. qui sint aenigmatistae ideo non adparet, <lb/>
            quia non sunt in consuetudine litteraturae nostrae neque in <lb/>
             ipsis diuinis scripturis fere alio loco reperitur hoc nomen. <lb n="15"/>
            sed quia uidentur quasi canticum dicere, quo cecinerunt bellum <lb/>
            inter Amorrhaeos et Moabitas gestum, in quo Seon rex Amorrhaeorum <lb/>
            Moabitas superauit, non incredibiliter putantur isti <lb/>
            aenigmatistae sic tunc appellati, quos poetas nos appellamus, <lb/>
             eo quod poetarum sit consuetudo atque licentia miscere carminibus <lb n="20"/>
            suis aenigmata fabularum, quibus aliquid significare <lb/>
            intellegantur. non enim aliter essent aenigmata, nisi esset illic <lb/>
            tropica locutio, qua discussa perueniretur ad intellectum qui <lb/>
            in aenigmate latitaret. 
</p>
          </div>