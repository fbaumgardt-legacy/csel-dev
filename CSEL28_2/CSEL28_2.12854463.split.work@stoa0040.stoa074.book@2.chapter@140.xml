<div xmlns="http://www.tei-c.org/ns/1.0" type="textpart" subtype="chapter" n="140">

<p>Et dedit Moysi statim ut cessauit loqui ad <lb/>
            eum in monte Sina duas tabulas testimonii, tabulas <lb n="5"/>
            lapideas scriptas digito dei. cum tam multa locutus <lb/>
            sit deus, duae tamen tabulae dantur Moysi lapideae, quae <lb/>
            dicuntur tabulae testimonii futurae in arca. nimirum omnia <lb/>
            cetera, quae praecepit deus ex illis decem praeceptis, quae <lb/>
            duabus tabulis conscripta sunt, pendere intelleguntur, si diligenter <lb n="10"/>
            quaerantur et bene intellegantur, quomodo haec ipsa <lb/>
            rursus decem praecepta ex duobus illis, scilicet dilectione <lb/>
            dei et proximi, in quibus tota lex pendet et prophetae. 
</p>
          </div>