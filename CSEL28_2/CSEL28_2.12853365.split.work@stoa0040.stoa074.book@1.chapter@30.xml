<div xmlns="http://www.tei-c.org/ns/1.0" type="textpart" subtype="chapter" n="30">

<p>De eo quod scriptum est: circa solis autem <lb/>
            occasum pauor inruit super Abram, et ecce timor <lb/>
            magnus incidit ei . tractanda est ista quaestio propter <lb/>
            eos, qui contendunt perturbationes istas non cadere in animum <lb/>
            sapientis: utrum tale aliquid sit, quale A. Gellius commemorat<lb n="5"/>
            in libris Noctium Atticarum, quendam philosophum in magna <lb/>
            maris tempestate turbatum, cum esset in naue, animaduersum <lb/>
            a quodam luxurioso adulescente. qui cum ei post transactum <lb/>
            periculum insultaret, quod philosophus cito perturbatus esset, <lb/>
            &lt; cum ipse neque timuerit neque palluerit), respondit ideo<lb n="10"/>
            illum non perturbatum, quia nequissimae animae suae nihil <lb/>
            timere deberet, quod nec digna esset pro qua aliquid timeretur. <lb/>
            ceteris autem studiosis, qui in naui fuerant, expectantibus <lb/>
            protulit librum quendam Epicteti Stoici, ubi legebatur non <lb/>
            ita placuisse Stoicis nullam talem perturbationem cadere in<lb n="15"/>
            animum sapientis, quasi nihil tale in eorum adpareret adfectibus, <lb/>
            sed perturbationem ab eis definiri, cum ratio talibus <lb/>
            motibus cederet; cum autem non cederet, non dicendam perturbationem. <lb/>
            sed considerandum est quemadmodum hoc dicat <lb/>
            A. Gellius et diligenter inserendum. <lb n="20"/>
            
</p>
          </div>