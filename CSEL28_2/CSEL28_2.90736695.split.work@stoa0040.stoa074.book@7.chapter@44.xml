<div xmlns="http://www.tei-c.org/ns/1.0" type="textpart" subtype="chapter" n="44">

<p>Quod inducitur rhamnus, id est quoddam spinarum <lb/>
            genus, in similitudinem dicere omnibus lignis conuenientibus <lb/>
            eam, ut regnaret super ea: si in ueritate ungitis me <lb/>
            uos regnare super uos, uenite, confidite in protectione <lb/>
            mea; et si non, exeat ignis de rhamno et comedat <lb n="5"/>
            cedros Libani, obscurus sensus est, sed eum inuenta <lb/>
            distinctio manifestat. non enim ita legendum est: et <lb/>
            si non exeat ignis de rhamno, sed subdistinguendum <lb/>
            "et si uon" ac deinde inferendum "exeat ignis de rhamno". <lb/>
            id est: et si non confiditis in protectione mea aut: et <lb n="10"/>
            si non in ueritate ungitis me regnare super uos, exeat ignis <lb/>
            de rhamno et comedat cedros Libani. comminantis <lb/>
            enim uerba sunt quid facere possit, si noluerint eam regnare <lb/>
            super se. uerum quia non ait: exibit ignis de rhamno et manducabit <lb/>
            cedros Libani, sed ait: exeat et manducet, obscurius <lb n="15"/>
            factum est, quam si sola distinctio lateret. uehementioris <lb/>
            autem comminationis est et quodam modo praesentioris efficaciae, <lb/>
            si quis dicat: si non uis facere quod uolo, saeuiat in <lb/>
            te ira mea, id est iam saeuiat, ut quid eam teneo? quam si <lb/>
             dicat: saeuiet, promissiuo modo poenam intentans futuram. <lb n="20"/>
            
</p>
          </div>