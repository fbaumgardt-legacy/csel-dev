<div xmlns="http://www.tei-c.org/ns/1.0" type="textpart" subtype="chapter" n="65">

<p>Et ecce ego sto super cacumen collis, et uirga <lb/>
            dei in manu mea, Moyses dicit ad Iesum Naue, cum praeciperet <lb/>
            pugnari aduersus Amalec. nunc ergo uirga dei dicitur, <lb/>
            quae primum dicta est uirga Aaron, postea uirga Moysi. sicut <lb/>
            dicitur spiritus Heliae qui est spiritus dei, cuius particeps factus <lb n="15"/>
            est Helias, sic illa potuit. dicitur et dei iustitia, quae nostra est, <lb/>
            sed donata a deo: de qua loquens apostolus Iudaeos arguit <lb/>
            dicens: ignorantes dei iustitiam et suam iustitiam uolentes <lb/>
            constituere, id est tamquam a se sibi paratam. <lb/>
            contra quales dicit: quid enim habes quod non accepisti? <lb n="20"/>
            
</p>
          </div>