<div xmlns="http://www.tei-c.org/ns/1.0" type="textpart" subtype="chapter" n="27">

<p>Quid est, quod inter cetera quae Iesus Naue erga <lb/>
            Israhelitas dominum fecisse commemorat dicit: misit ante <lb/>
            uos uespas et eiecit illos a facie uestra? quod etiam <lb/>
            in libro Sapientiae legitur nec tamen uspiam factum esse in <lb/>
            his quae gesta sunt inuenitur. an forte translato uerbo "uespas" <lb n="20"/>
            intellegi uoluit acerrimos timoris aculeos, quibus quodam <lb/>
            modo uolantibus rumoribus pungebantur, ut fugerent, aut <lb/>
            aerios occultos spiritus, quod in psalmo dicit: per angelos <lb/>
            malignos? nisi forte quis dicat <choice><sic>nou</sic><corr>non</corr></choice> omnia quae facta sunt <lb/>
            esse conscripta et hoc quoque uisibiliter factum, ut ueras<lb n="25"/>
            uespas uelit intellegi. 
</p>
          </div>