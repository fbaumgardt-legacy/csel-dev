<div xmlns="http://www.tei-c.org/ns/1.0" type="textpart" subtype="chapter" n="150">

<p>Quod dicit scriptura tot animas perperisse Liam uel <lb/>
            tot aut tot animas exisse de femoribus Iacob, uidendum est <lb/>
            quid hinc respondeatur eis qui hoc testimonio confirmare <lb/>
            nituntur a parentibus simul animas cum corporibus propagari. <lb/>
            animas enim dictas pro hominibus a parte totum significante <lb n="15"/>
            locutione nullus ambigit. sed quomodo ipsam partem, ex . <lb/>
            qua totum commemoratum est, hoc est animam, cuius nomine <lb/>
            totus homo significatus est, alienemus ab eo quod dictum <lb/>
            est: exierunt de femoribus eius, ut carnes tantum ex <lb/>
             illo natas, quamuis solae animae nominentur, accipiamus, <lb n="20"/>
            quaerendi sunt locutionum modi secundum scripturas. 
</p>
          </div>