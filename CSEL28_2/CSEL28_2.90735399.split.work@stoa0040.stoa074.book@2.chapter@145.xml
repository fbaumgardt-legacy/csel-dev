<div xmlns="http://www.tei-c.org/ns/1.0" type="textpart" subtype="chapter" n="145">

<p>Et dederunt mihi; et misi in ignem et <lb/>
            exiit uitulus hic. conpendio locutus est non dicens quod <lb/>
            ipse formauerit, ut exiret uitulus fusilis. an excusationis causa <lb/>
            timendo mentitus est, tamquam ipse in ignem periturum <lb/>
            aurum proiecerit atque ipso non id agente forma uituli exierit? <lb n="20"/>
            quod ideo non est credendum hoc eum animo dixisse, quia <lb/>
            nec latere Moysen posset quid esset in uiro, cum quo deus <lb/>
            loquebatur, et fratrem de mendacio non redarguit. 
</p>
          </div>