<div xmlns="http://www.tei-c.org/ns/1.0" type="textpart" subtype="chapter" n="53">

<p>Quod dicit scriptura: quoniam ignorauit Manoe <lb n="5"/>
            quia angelus dei est. manifestum est etiam eius uxorem <lb/>
            hominem credidisse. quod ergo ei dixit: uim faciamus <lb/>
            nunc tibi et faciamus in conspectu tuo haedum <lb/>
            caprarum, tamquam hominem inuitauit, sed ita, ut hoc <lb/>
            cum illo epularetur. quod sacrificium fecisset. nam facere <lb n="10"/>
            haedum <choice><sic>caprannn</sic><corr>caprarum</corr></choice> non solet dici nisi cum fit sacrificium. <lb/>
            denique et ille ita respondit: si uim feceris mihi, non <lb/>
            manducabo de panibus tuis: ubi ostendit se fuisse ad <lb/>
            epulas inuitatum. deinde addidit: et si feceris holocaustum, <lb/>
            domino offeres illud. utique ideo dixit: si feceris <lb n="15"/>
            holocaustum, quia ille dixerat: faciamus in conspectu <lb/>
            tuo haedum caprarum. non autem omne sacrificium <lb/>
            holocaustum erat; nam de holocausto non manducabatur, <lb/>
            quia totum incendebatur, et ideo uocabatur holocaustum. sed <lb/>
             angelus etiam non manducaturus holocaustum fieri potius admonuit <lb n="20"/>
            non tamen sibi, sed domino; propter hoc maxime, <lb/>
            quia gens Israhel illo tempore consueuerat quibuslibet diis <lb/>
            falsis sacrificare: unde et tunc offenderat deum, ut traderetur <lb/>
            inimicis per quadraginta annos. 
</p>
          </div>