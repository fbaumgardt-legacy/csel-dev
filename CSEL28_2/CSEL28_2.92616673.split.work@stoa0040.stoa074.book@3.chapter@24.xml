<div xmlns="http://www.tei-c.org/ns/1.0" type="textpart" subtype="chapter" n="24">

<p>Quid est quod dicit Moyses ad Aaron et -filios<lb n="10"/>
            eius. cum sanctificantur ad ineundum sacerdotium: ad ostium <lb/>
            tabernaculi testimonii sedebitis septem dies die et <lb/>
            nocte, ne moriamini? numquidnam credibile est situ corporis <lb/>
            uno loco sedere praeceptos per dies septem die et nocte. <lb/>
            unde se omnino non commouerint? nec tamen hinc tamquam<lb n="15"/>
            allegorice aliquid significatum, quod non fieret, sed intellegeretur, <lb/>
            cogendi sumus accipere, sed potius agnoscere locutionem <lb/>
            scripturarum, ubi sessionem pro "habitatione" et "commoratione" <lb/>
            ponit. non enim quia dictum est de Semei quod sederit <lb/>
            in Hierusalem annos tres, ideo putandum est per totum illud<lb n="20"/>
            tempus in sella sedisse et non surrexisse. hinc et sedes dicuntur, <lb/>
            ubi habent commorationem quorum sedes sunt; habitatio <lb/>
            quippe hoc nomen accepit. 
</p>
          </div>