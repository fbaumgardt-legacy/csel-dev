<div xmlns="http://www.tei-c.org/ns/1.0" type="textpart" subtype="chapter" n="81">

<p>Si autem cornu percusserit taurus uirum <lb/>
            aut mulierem et mortuus fuerit, lapidibus lapidabitur <lb n="15"/>
            taurus et non manducabuntur carnes eius; dominus <lb/>
            autem tauri innocens erit. ad iustitiam pertinet, ut <lb/>
            animal hominibus noxium perimatur. et quod de tauro positum <lb/>
            est, a parte totum intellegendum est, quidquid in pecoribus <lb/>
            usui humano subditis infestum est hominibus. sed si <lb n="20"/>
            necesse est occidi, numquid lapidari? quid interest enim animal, <lb/>
            quod auferendum est, qua morte auferatur? deinde quod <lb/>
            addidit carnibus eius non esse uescendum, quo pertinet, nisi <lb/>
            omnia ista significent aliquid, quod scriptura maxime solet <lb/>
            intueri ? <lb n="25"/>
            
</p>
          </div>