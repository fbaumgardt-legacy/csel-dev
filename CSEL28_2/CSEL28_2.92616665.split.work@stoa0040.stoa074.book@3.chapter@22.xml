<div xmlns="http://www.tei-c.org/ns/1.0" type="textpart" subtype="chapter" n="22">

<p>Quid sibi uult quod de sacrificiis salutaris iterum <lb n="15"/>
            admonet et dicit eum qui offert donum sacrificii salutaris sui <lb/>
            pectusculum et brachium sacerdotibus dare debere. ita tamen, <lb/>
            ut adeps pectusculi offeratur domino cum pinna iocineris, <lb/>
            cum superius loquens de sacrificiis salutaris pinnam iocineris <lb/>
            cum adipe uentris et renum et lumborum offerri domino praeceperit, <lb n="20"/>
            tacuerit autem de adipe pectusculi? an quod ibi <lb/>
            praetermisit, hic commemorat? quare ergo de pinna iocineris <lb/>
            et ibi et hic? an forte aliquid interest quod superius de <lb/>
            sacrificio salutaris praecipit, hic autem addit "sui", tamquam <lb/>
            aliud sit salutaris, aliud salutaris sui? <lb n="25"/>
            
</p>
          </div>