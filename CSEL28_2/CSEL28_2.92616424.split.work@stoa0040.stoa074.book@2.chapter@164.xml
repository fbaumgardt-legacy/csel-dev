<div xmlns="http://www.tei-c.org/ns/1.0" type="textpart" subtype="chapter" n="164">

<p>Non coques agnum in lacte matris suae. <lb/>
            ecce dixit iterum quod quemadmodum intellegi possit ignoro. <lb/>
            magna tamen est de Christo prophetia, etiam si fieri ad litteram <lb/>
            possit, quanto magis si non potest! in sermonibus enim <lb/>
            dei non sunt ad proprietatem operum omnia reuocanda, sicut<lb n="10"/>
            nec illud de petra et cauerna eius et manus superpositione. <lb/>
            sed plane de fide narratoris hoc exigendum est, ut quae dicit <lb/>
            facta esse uere facta sint et quae dicit dicta esse uere dicta <lb/>
            sint. quod exigitur etiam a narratoribus euangelii; cum enim <lb/>
            Christum narrent quaedam dixisse quae in parabolis dixit,<lb n="15"/>
            tamen haec eum dixisse non parabola, sed historica narratio <lb/>
            est. 
</p>
          </div>