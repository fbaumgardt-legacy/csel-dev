<div xmlns="http://www.tei-c.org/ns/1.0" type="textpart" subtype="chapter" n="112">

<p>Et diuidet uelamen uobis inter medium sancti <lb/>
            et inter medium sancti sanctorum: id est, ut inter <lb/>
            sanctum et sanctum sanctorum sit hoc uelamen, de quo nunc <lb n="10"/>
            loquitur. in quattuor columnis extentum. de hac differentia <lb/>
            inter sanctum et sanctum sanctorum ad Hebraeos epistula <lb/>
            loquitur. quia ubi <choice n="0.53"><sic n="139">area</sic><corr n="120">arca</corr></choice> testimonii, ibi sanctum sanctorum, <lb/>
            hoc est intus ultra uelum. foris autem mensa et candelabrum <lb/>
            et cetera quae paulo ante dixit quemadmodum fierent, sancta <lb n="15"/>
            dicta sunt et non sancta sanctorum. et significatur foris uetus <lb/>
            testamentum, intus autem nouum, cum sit utrumque in lectione <lb/>
            ueteris testamenti et expressum operibus et significatione <lb/>
            figuratum. ac per hoc in sanctis figura est figurae, quia <lb/>
            figura est ueteris testamenti; in sanctis autem sanctorum <lb n="20"/>
            figura est ipsius ueritatis, quia figura est noui testamenti. <lb/>
            totum quippe uetus testamentum in his rebus et celebrationibus, <lb/>
            quae ita obseruanda praecipiuntur, figura est. 
</p>
          </div>