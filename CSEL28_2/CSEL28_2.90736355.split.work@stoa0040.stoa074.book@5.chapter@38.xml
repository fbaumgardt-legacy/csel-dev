<div xmlns="http://www.tei-c.org/ns/1.0" type="textpart" subtype="chapter" n="38">

<p>Non offeres mercedem meretricis neque <lb/>
            commutationem canis in domum domini dei tui ad<lb n="5"/>
            omne uotum, quoniam abominatio domino deo tuo <lb/>
            est et utrumque: quod ita intellegitur, quoniam abominatio <lb/>
            domino deo tuo est et hoc non unum horum, sed utrumque. <lb/>
            de cane quippe uetat fieri commutationem <choice><sic>primogeoitorum</sic><corr>primogenitorum</corr></choice>, <lb/>
            quam iubet fieri de aliis inmundis animalibus, id est equis<lb n="10"/>
            et asinis et si quid est eorum quae adiuuant hominem et <lb/>
            latine a iuuando iumenta dicuntur. de cane autem noluit; <lb/>
            utrum et de porco et quare noluerit, requirendum est et, si <lb/>
            de omnibus talibus noluit, quare solum canem isto loco <lb/>
            exceptum fecerit. de mercede autem meretricis ut diceret,<lb n="15"/>
            uidetur ea esse causa, quia superius prohibuerit esse meretricem <lb/>
            de filiabus Israhel aut quemquam filiorum Israhel uti <lb/>
            meretrice; et ne subreperet cogitationi expiari posse hoc <lb/>
            peccatum, si aliquid inde offerretur in templum, dicendum <lb/>
            fuit quod sit abominatio domino. <lb n="20"/>
            
</p>
          </div>