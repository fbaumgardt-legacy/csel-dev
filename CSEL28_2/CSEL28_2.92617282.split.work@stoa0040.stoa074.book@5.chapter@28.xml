<div xmlns="http://www.tei-c.org/ns/1.0" type="textpart" subtype="chapter" n="28">

<p>Si autem superuenerit Leuites ex una <lb/>
            ciuitatum tuarum ex omnibus filiis Israhel, ubi <lb/>
            ipse incolit, secundum quod cupit anima eius, in <lb/>
            locum quem elegerit dominus — id est si desiderauit<lb n="15"/>
            ire ad locum ubi dominus inuocatur — et ministrabit <lb/>
            nomini domini dei sui sicut omnes fratres eius <lb/>
            Leuitae qui adstant ibi coram domino; partem <lb/>
            partitam edet praeter uenditionem, quae est secundum <lb/>
            familiam. quam dicat uenditionem obscurum est;<lb n="20"/>
            nisi forte quia decimationes et primogenita praecepit uendi <lb/>
            ab eis qui in longinquo habitarent, ne multa cogerentur portare <lb/>
            ad locum inuocationis domini uel pecora ducere, ut illic ab <lb/>
            eis denuo emerentur ex eodem pretio, et iusserat habere ibi <lb/>
            partem Leuitam, qui maneret in ea ciuitate, unde illi decimationes<lb n="25"/>
            et primogenita debebantur. et ideo dixit secundum <lb/>
            familiam hoc deberi Leuitae, quoniam ex successione, qua <lb/>
            succedit parentibus suis, hoc circa eum seruari oportet, quod <lb/>
            parentibus exhibitum est. 
</p>
          </div>