<div xmlns="http://www.tei-c.org/ns/1.0" type="textpart" subtype="chapter" n="9">

<p>Quod dominus dicit ad Moysen: sed nunc uade, <lb/>
            et ego aperiam os tuum et instruam te quae locuturus <lb/>
            es. satis hic adparet non tantum instructionem oris <lb/>
            sed ipsam etiam apertionem ad dei uoluntatem et gratiam <lb/>
            pertinere. non enim ait: tu aperi os tuum et ego instruam te, <lb n="20"/>
            sed utrumque ipse promisit: aperiam et instruam. alibi <lb/>
            autem dicit in psalmo: dilata os tuum et adinplebo illud <lb/>
            — ubi significat in homine uoluntatem accipiendi quod deus <lb/>
            donat uolenti, ut ad uoluntatis exordium pertineat "dilata <lb/>
             os tuum", ad dei autem gratiam "et adinplebo illud" — <lb n="25"/>
            hic uero: et aperiam os tuum et instruam te. 
</p>
          </div>