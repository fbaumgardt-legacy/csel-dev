<div xmlns="http://www.tei-c.org/ns/1.0" type="textpart" subtype="chapter" n="29">

<p>In cantico Debborae dicitur: defecerunt habitantes <lb/>
            in Israhel, defecerunt, donec surrexit Debbora, <lb/>
            donec surrexit mater in Israhel. elegerunt ut panem<lb n="5"/>
            hordeaceum deos nouos; tunc expugnauerunt ciuitates <lb/>
            principum. hic intermixtus ordo uerborum obscuritatem facit <lb/>
            et quaestionem mouet. quomodo enim intellegatur: elegerunt <lb/>
            ut panem hordeaceum deos nouos; tunc expugnauerunt <lb/>
            ciuitates principum? quasi tunc eis fauerit deus ad<lb n="10"/>
            expugnandas ciuitates principum, quando elegerunt ut <lb/>
            panem hordeaceum deos nouos. sed in aliis iam <lb/>
            scripturarum locis saepe didicimus quemadmodum fiant hyperbata, <lb/>
            quorum directione cum uerba ad ordinem redeunt sensus <lb/>
            explanatur. iste ergo est ordo: defecerunt habitantes in Israhel, <lb n="15"/>
            defecerunt; elegerunt ut panem hordeaceum deos nouos, donec <lb/>
            surrexit Debbora, donec surrexit mater in Israhel; tunc expugnauerunt <lb/>
            ciuitates principum. 
</p>
          </div>