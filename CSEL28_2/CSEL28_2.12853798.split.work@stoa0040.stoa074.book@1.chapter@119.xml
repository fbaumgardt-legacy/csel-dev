<div xmlns="http://www.tei-c.org/ns/1.0" type="textpart" subtype="chapter" n="119">

<p>Quaestio est, quomodo scriptura dicat post <lb/>
            mortem Isaac patris sui Esau abscessisse de terra Chanaan et <lb/>
            habitasse in monte Seir, cum ueniente de Mesopotamia Iacob <lb/>
            fratre eius legatur, quod iam illic habitabat. proinde quid <lb/>
             fieri potuerit, ut scriptura falli uel fallere non credatur, in <lb n="15"/>
            promtu est cogitare. quod scilicet Esau, posteaquam in <lb/>
            Mesopotamiam frater eius abscessit, noluit habitare cum <lb/>
            parentibus suis siue ex illa commotione, qua dolebat se benedictione <lb/>
            fraudatum, siue aliqua causa uel uxorum suarum, <lb/>
            quas odiosas uidebat esse parentibus, uel qualibet alia. et <lb n="20"/>
            coepit habitare in monte Seir. deinde post reditum Iacob <lb/>
            fratris sui facta inter eos concordia reuersus est et ipse ad <lb/>
            parentes et, cum mortuum patrem simul sepelissent, quia eos <lb/>
            in plurimum ditatos terra illa, sicut scriptum est, minime <lb/>
            capiebat, abscessit rursus in Seir et ibi propagauit gentem <lb n="25"/>
            Idumaeorum. 
</p>
          </div>