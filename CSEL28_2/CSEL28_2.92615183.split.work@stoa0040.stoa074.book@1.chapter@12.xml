<div xmlns="http://www.tei-c.org/ns/1.0" type="textpart" subtype="chapter" n="12">

<p>Quod scriptum est post centum quinquaginta dies <lb/>
            adductum esse spiritum super terram et desisse aquam et<lb n="10"/>
            conclusos fontes abyssi et cataractas caeli et detentam pluuiam <lb/>
            de caelo, quaeritur utrum post centum quinquaginta <lb/>
            dies haec facta sint an per recapitulationem omnia commemorata <lb/>
            sunt, quae post quadraginta dies pluuiae fieri coeperunt, <lb/>
            ut hoc solum ad centum quinquaginta dies pertineat,<lb n="15"/>
            quod usque ad ipsos aqua exaltata est aut de fontibus abyssi <lb/>
            cessante iam pluuia aut quia mansit in altitudine sua, dum <lb/>
            nullo spiritu siccaretur; cetera uero, quae dicta sunt, non <lb/>
            post centum quinquaginta dies omnia facta sunt sed commemorata <lb/>
            sunt omnia, quae ex fine quadraginta dierum fieri<lb n="20"/>
            coeperunt. 
</p>
          </div>