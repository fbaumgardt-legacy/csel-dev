<div xmlns="http://www.tei-c.org/ns/1.0" type="textpart" subtype="chapter" n="26">

<p>Et bellauerunt aduersus uos qui habitabant <lb/>
            Iericho. quaeri potest quomodo id uerum sit, cum clausis <lb/>
            portis se murorum ambitu tantummodo tuerentur. sed recte <lb/>
            dictum est, quia et claudere aduersum hostem portas ad bellum<lb n="10"/>
            pertinet. non enim miserunt legatos, qui poscerent pacem. <lb/>
            unde, si dictum esset: pugnauerunt aduersum uos, falsum <lb/>
            esset. neque enim bellum continuas pugnas habet sed aliquando <lb/>
            crebras, aliquando raras, aliquando nullas. bellum est tamen <lb/>
            quando est quodam modo armata dissensio. <lb n="15"/>
            
</p>
          </div>