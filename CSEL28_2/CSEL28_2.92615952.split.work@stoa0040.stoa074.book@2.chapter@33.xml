<div xmlns="http://www.tei-c.org/ns/1.0" type="textpart" subtype="chapter" n="33">

<p>Quid est quod mandauit deus Pharaoni, cum se <lb/>
            facturum magnam grandinem minaretur, ut festinet congregare<lb n="5"/>
            pecora sua et quaecumque illi essent in campo, ne grandine <lb/>
            intereant? hoc enim non tam indignanter quam misericorditer <lb/>
            uidetur admonere. sed hoc non facit quaestionem, quando deus <lb/>
            etiam irascens temperat poenam. illud est quod merito mouet, <lb/>
            quibus nunc pecoribus consulatur, si omnia mortua fuerant<lb n="10"/>
            plaga superiore, ubi scriptum est quod discreuit deus inter <lb/>
            pecora Hebraeorum et Aegyptiorum, ita ut illinc nullum <lb/>
            moreretur, omnia uero Aegyptiorum pecora morerentur. an eo <lb/>
            soluitur quaestio, quod praedixerat ea moritura quae in campo <lb/>
            fuissent, ut haec accipiantur omnia, intellegantur autem euasisse<lb n="15"/>
            quae in domibus erant, quae potuerunt etiam a dubitantibus <lb/>
            colligi et in domo teneri, ne forte uerum esset quod Moyses <lb/>
            dominum facturum esse praedixerat; et ex his esse in campis <lb/>
            iterum poterant, quae modo admonet congregari in domos, ne <lb/>
            grandine pereant, maxime quia sequitur scriptura et dicit: <lb n="20"/>
            qui timuit uerbum domini seruorum Pharaonis <lb/>
            congregauit pecora sua in domos; qui autem non <lb/>
            intendit mente in uerbum domini, dimisit pecora <lb/>
            sua in campo? hoc ergo fieri potuit, quando etiam mortem <lb/>
            pecorum minatus est deus, quamuis id scriptura tacuerit. <lb n="25"/>
            
</p>
          </div>