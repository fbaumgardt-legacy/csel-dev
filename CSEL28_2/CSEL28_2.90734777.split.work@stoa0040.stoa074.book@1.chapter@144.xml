<div xmlns="http://www.tei-c.org/ns/1.0" type="textpart" subtype="chapter" n="144">

<p>Biberunt autem et inebriati sunt cum eo. <lb/>
            solent hinc ebriosi adhibere testimonii patrocinium non propter <lb/>
            illos filios Israhel sed propter Ioseph, qui ualde sapiens <lb/>
            commendatur; sed hoc uerbum et pro satietate solere poni <lb/>
            in scripturis qui diligenter aduerterit multis in locis inueniet. <lb n="20"/>
            unde est illud: uisitasti terram et inebriasti eam, <lb/>
            multiplicasti ditare eam; eo quod in laude benedictionis <lb/>
            hoc positum est et donum dei commemoratur adparet hac <lb/>
            ebrietate saturitatem significari. nam ita inebriari ut inebriantur <lb/>
            ebriosi nec ipsi terrae utile est, quoniam maiore quam satietati <lb n="25"/>
            sufficit umore corrumpitur sicut uita ebriosorum, qui <lb/>
            non satietate se replent, sed mergunt diluuio. 
</p>
          </div>