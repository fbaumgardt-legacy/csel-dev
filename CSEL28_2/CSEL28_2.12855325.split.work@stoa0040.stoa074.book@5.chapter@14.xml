<div xmlns="http://www.tei-c.org/ns/1.0" type="textpart" subtype="chapter" n="14">

<p>Et scies hodie quia non propter iustitias <lb/>
            tuas dominus deus tuus dat tibi terram bonam <lb/>
            istam hereditare, quoniam populus dura ceruice es. <lb n="5"/>
            certe isti sunt, qui propterea non meruerunt perire in deserto, <lb/>
            quia nescierunt dextera aut sinistra. ecce iam dura ceruice <lb/>
            appellantur. unde uidendum est illud in sacramento esse <lb/>
            dictum, non quod istorum merita commendata sint. nam ne <lb/>
            quis existimet subito istos uituperabiles factos, qui mento<lb n="10"/>
            fuissent ante laudati, paulo post eis dicitur: memor esto, <lb/>
            ne obliuiscaris quanta exacerbasti dominum deum <lb/>
            tuum in deserto: ex qua die existis de terra Aegypti, <lb/>
            donec uenistis in locum hunc, increduli perseuerabatis <lb/>
            quae ad dominum. quodsi quidam eorum tales<lb n="15"/>
            erant, quidam uero fideles et boni, etiam sic non utique illis <lb/>
            datur terra promissionis, qui nesciunt dextra aut sinistra, <lb/>
            ut hoc sic intellegamus quasi non offenderint deum. nam et <lb/>
            patres eorum, qui mortui sunt nec in eandem terram intrare <lb/>
            permissi sunt, tales inueniuntur fuisse, ut in eis essent<lb n="20"/>
            quidam etiam boni. propter quod apostolus non omnes, sed <lb/>
            quosdam eorum dicit offendisse, in quibus eorum peccata <lb/>
            commemorat. similes quippe istos parentibus suis ita euidentius <lb/>
            docet et ista scriptura Deuteronomii, quod consequenter <lb/>
            adiungit et dicit: et in Coreb exacerbastis dominum. <lb n="25"/>
            ubi certe illi exacerbauerunt, qui propter eadem mala merita <lb/>
            sua non sunt in terram promissionis inducti. 
</p>
          </div>