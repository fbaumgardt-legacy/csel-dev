<div xmlns="http://www.tei-c.org/ns/1.0" type="textpart" subtype="chapter" n="55">

<p>Quid est quod, cum deus Moysi praeciperet de Iesu <lb/>
            Naue, ait inter cetera: et dabis de gloria tua super eum? <lb n="5"/>
            nam graeca locutione <foreign xml:lang="grc">τῆς δόξης</foreign> habet, quod tantundem ualet, <lb/>
            ac si diceret "de gloria", id est <foreign xml:lang="grc">τῆς δόξης</foreign>. latini autem <lb/>
            nonnulli interpretati sunt: dabis gloriam tuam, non: de <lb/>
            gloria tua. sed siue illud esset, ut gloriam tuam diceret, <lb/>
            non ideo eam non habiturus erat Moyses; nec, quia dixit "de<lb n="10"/>
            gloria", ideo minutum est quod habebat. sic enim accipiendum <lb/>
            est, ac si diceret: facies eum socium gloriae tuae; non <lb/>
            autem huius modi res quasi partiliter diuisae minuuntur, <lb/>
            sed totae sunt omnibus, totae singulis qui earum habent <lb/>
            societatem. <lb n="15"/>
            
</p>
          </div>