<div xmlns="http://www.tei-c.org/ns/1.0" type="textpart" subtype="section" n="7">
<p>Deinde dicit: et facies seras de lignis <sic>inputribilibus</sic> <lb n="5"/>
            quinque uni columnae ex una parte tabernaculi <lb/>
            et quinque seras columnae lateri tabernaculi secundo <lb/>
            et quinque seras columnae posteriori lateri tabernaculi <lb/>
            quod est ad mare. mirum si dubitari potest latus <lb/>
            orientale columnas non habuisse in hoc interiore tabernaculo, <lb n="10"/>
            cui postea circumponitur atrium. singulas quasque igitur <lb/>
            columnas omnium trium laterum habere seras quinas iubet. <lb/>
            et sera, inquit, media inter medias columnas <sic n="poss">pertrans</sic>- â€¢ <lb/>
            eat ab uno latere in aliud latus. hoc uidetur dicere, ut <lb/>
            de columna in columnam sera perueniret et per interuallum <lb n="15"/>
            columnarum porrigeretur a latere unius usque in latus alterius. <lb/>
            ac per hoc una ex his omnibus columna non erat habitura <lb/>
            proprias quinque seras; ad quam extremam quinque <sic>peruenirbant</sic> <lb/>
            a columna sibi proxima uenientes. et columnas, inquit, <lb/>
            inaurabis auro et anulos facies aereos, in quos induces <lb n="20"/>
            seras, et inaurabis auro seras. ne columnae foraminibus <lb/>
            <sic>cauernarentur</sic>, quo intrarent serae, anulos fieri iussit, <lb/>
            quibus ex utraque parte continerentur fines serarum. proinde <lb/>
            intelleguntur hi anuli fixis in ligno ansulis pependisse, ut <lb/>
            extremas partes serarum possent capere et continere. <lb n="25"/>
            
</p>

</div>