<div xmlns="http://www.tei-c.org/ns/1.0" type="textpart" subtype="chapter" n="78">

<p>Quid est quod scriptum est, quod cum uenissent <lb/>
            pueri Isaac et dixissent: fodimus puteum et non inuenimus <lb/>
            aquam, appellauit eundem puteum Isaac iuramentum?<lb n="5"/>
            an quamuis factum sit, in aliquam significationem <lb/>
            sine dubio ducendum est spiritalem, quoniam nihil habet conuenientiae <lb/>
            secundum litteram, ut ideo iuramentum appellauerit <lb/>
            puteum, quod ibi aqua non sit inuenta? quamquam alii interpretes <lb/>
            pueros Isaac inuentam potius aquam nuntiasse dixerunt;<lb n="10"/>
            sed etiam sic quare iuramentum appellatum est, ubi nulla <lb/>
            fuerat facta iuratio? 
</p>
          </div>