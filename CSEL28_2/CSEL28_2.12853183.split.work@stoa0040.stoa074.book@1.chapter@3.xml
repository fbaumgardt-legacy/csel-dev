<div xmlns="http://www.tei-c.org/ns/1.0" type="textpart" subtype="chapter" n="3">

<p>Item quaeritur quemadmodum potuerint angeli cum <lb/>
            filiabus hominum concumbere, unde gigantes nati esse perhibentur; <lb/>
            quamuis nonnulli et latini et graeci codices non <lb/>
            angelos habeant sed filios dei. quos quidam ad soluendam <lb/>
            istam quaestionem iustos homines fuisse crediderunt, qui <lb n="5"/>
            potuerunt etiam angelorum nomine nuncupari. nam de homine <lb/>
            Iohanne scriptum est: ecce mitto angelum meum ante <lb/>
            faciem tuam, qui praeparabit uiam tuam. sed hoc <lb/>
            mouet, quomodo uel ex hominum concubitu nati sint gigantes <lb/>
            uel feminis miscere se potuerint, si non homines sed angeli <lb n="10"/>
            fuerunt. sed de gigantibus, id est nimium grandibus atque <lb/>
            fortibus, puto non esse mirandum, quod ex hominibus nasci <lb/>
            potuerunt, quia et post diluuium quidam tales fuisse reperiuntur <lb/>
            et quaedam corpora hominum in incredibilem modum ingentia <lb/>
            nostris quoque temporibus extiterunt non solum uirorum <lb n="15"/>
            uerum etiam feminarum. unde credibilius est homines iustos <lb/>
            appellatos uel angelos uel filios dei concupiscentia lapsos <lb/>
            peccasse cum feminis quam angelos carnem non habentes <lb/>
            usque ad illud peccatum descendere potuisse; quamuis de <lb/>
            quibusdam daemonibus, qui sint inprobi mulieribus, a multis <lb n="20"/>
            tam multa dicantur, ut non facile sit de hac re <choice><sic>defiuienda</sic><corr>definienda</corr></choice> <lb/>
            sententia. 
</p>
          </div>