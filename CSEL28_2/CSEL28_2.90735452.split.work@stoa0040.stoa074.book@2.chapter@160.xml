<div xmlns="http://www.tei-c.org/ns/1.0" type="textpart" subtype="chapter" n="160">

<p>Cum de sabbato praecepisset, quid est quod adiunxit: <lb n="5"/>
            satione et messe requiesces? uidetur enim dicere: "tempore <lb/>
            sationis et messis". an forte ita obseruandam requiem <lb/>
            sabbati praecepit, ut nec illa tempora habeant excusationem, <lb/>
            quae agricolis ualde sunt necessaria propter uictum atque <lb/>
            uitam? iussum est ergo, ut etiam tempore sationis et messis, <lb n="10"/>
            quando multum urget operatio, requiescatur in sabbato. ac <lb/>
            sic per haec tempora, quae opus plurimum flagitant. significatum <lb/>
            est omni tempore sabbato debere cessari. 
</p>
          </div>