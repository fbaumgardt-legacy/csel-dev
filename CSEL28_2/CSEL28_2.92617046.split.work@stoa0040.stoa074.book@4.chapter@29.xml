<div xmlns="http://www.tei-c.org/ns/1.0" type="textpart" subtype="chapter" n="29">

<p>Et descenderunt ipsi et omnia quaecumque <lb/>
            sunt eis uiuentes ad inferos. notandum secundum locum <lb n="10"/>
            terrenum dictos esse inferos, hoc est in inferioribus terrae <lb/>
            partibus. uarie quippe in scripturis et sub intellectu multiplici, <lb/>
            sicut rerum de quibus agitur sensus exigit, nomen ponitur <lb/>
            inferorum et maxime in mortuis hoc accipi solet. sed quoniam <lb/>
            istos uiuentes dictum est ad inferos descendisse et ipsa narratione <lb n="15"/>
            quid factum fuerit satis adparet, manifestum est, ut <lb/>
            dixi, inferiores terrae partes inferorum uocabulo nuncupatas <lb/>
            in comparatione huius superioris terrae in cuius facie uiuitur: <lb/>
            sicut in comparatione caeli superioris, ubi sanctorum <sic>demoratio</sic> <lb/>
            est angelorum, peccantes angelos in huius aeris detrusos <lb n="20"/>
            caliginem scriptura dicit tamquam carceribus inferi puniendos <lb/>
            reseruari. si enim deus, inquit, angelis peccantibus non <lb/>
            pepercit, sed carceribus caliginis inferi retrudens <lb/>
            tradidit in iudicio puniendos reseruari, cum apostolus <lb/>
            Paulus principem potestatis aeris diabolum dicat, qui <lb n="25"/>
            operatur in filiis diffidentiae. 
</p>
          </div>