<div xmlns="http://www.tei-c.org/ns/1.0" type="textpart" subtype="chapter" n="51">

<p>Et factus est spiritus dei super illum, id est <lb n="5"/>
            super Balaam. non factus est spiritus dei, tamquam factura <lb/>
            sit spiritus dei; sed factus est super illum, id est factum <lb/>
            est, ut super illum esset: quomodo: qui post me uenit, <lb/>
            ante me factus est, id est factum est, ut ante me esset, <lb/>
            ut praeponeretur mihi, quia prior me, inquit, erat, sicut: <lb n="10"/>
            dominus factus est adiutor meus; non enim dominus <lb/>
            factura est, sed factum est, ut me adiuuaret, et: factus est <lb/>
            dominus refugium pauperum, id est factum est, ut ad <lb/>
            eum refugerent pauperes, et: facta est super me manus <lb/>
            domini. id est factum est, ut super me esset; et multa talia <lb n="15"/>
            in scripturis reperiuntur. 
</p>
          </div>