<div xmlns="http://www.tei-c.org/ns/1.0" type="textpart" subtype="chapter" n="64">

<p>Quid est quod ait: et erunt ciuitates uobis <lb/>
            refugia a uindicante sanguinem et non morietur is <lb/>
            qui occidit, quoadusque stet in conspectu synagogae <lb/>
            in iudicium? cum de his loquatur, qui nolentes occiderint, <lb/>
            et alibi dicat tunc unumquemque in tali causa confugientium <lb n="10"/>
            exire liberum de ciuitate quo confugerat. cum sacerdos <lb/>
            maximus fuerit defunctus. quomodo ergo hic dicit: et non <lb/>
            morietur is qui occidit. quoadusque stet in conspectu <lb/>
            synagogae in iudicium, nisi quia ideo iudicatur, ut tunc <lb/>
            ei liceat esse in ciuitate refugii, si manifestum factum fuerit <lb n="15"/>
            in iudicio quod nolens occiderit? 
</p>
          </div>