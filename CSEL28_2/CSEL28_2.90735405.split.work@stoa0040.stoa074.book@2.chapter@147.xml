<div xmlns="http://www.tei-c.org/ns/1.0" type="textpart" subtype="chapter" n="147">

<p>Cum Moyses dicit ad dominum: precor, &lt;domine&gt;, <lb n="5"/>
            peccauit populus iste peccatum magnum, et <lb/>
            fecerunt sibi deos aureos. et nunc, si quidem remittis <lb/>
            illis peccatum illorum, remitte: sin autem, dele me de <lb/>
            libro tuo quem scripsisti, securus quidem hoc dixit, ut a <lb/>
            consequentibus ratiocinatio concludatur, id est, ut, quia deus <lb n="10"/>
            Moysen non deleret de libro suo, populo peccatum illud <lb/>
            remitteret. uerum tamen aduertendum est quantum malum <lb/>
            in illo peccato prospexerit Moyses, quod tanta caede crediderit <lb/>
            expiandum, qui eos sic diligebat. ut pro eis illa uerba deo <lb/>
            funderet. <lb n="15"/>
            
</p>
          </div>