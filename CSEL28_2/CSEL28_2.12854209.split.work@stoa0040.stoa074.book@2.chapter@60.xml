<div xmlns="http://www.tei-c.org/ns/1.0" type="textpart" subtype="chapter" n="60">

<p>Deus mandat per Moysen populo: ad uesperam <lb/>
            edetis carnes et mane replebimini panibus. ecce non<lb n="5"/>
            pro omni alimento panes nominantur. nam isto nomine et <lb/>
            carnes complecterentur, quia et ipsa alimenta sunt; nec <lb/>
            tamen panes eos modo dicit, qui fiunt ex frumentis — ipsos <lb/>
            enim proprie panes appellare consueuimus — manna autem <lb/>
            panum nomine appellat. non autem uacat quod dicit ad uesperam<lb n="10"/>
            carnes et mane panes se daturum. tale quippe aliquid <lb/>
            etiam in Helia significatum est, cum ei alimenta coruus <lb/>
            adferret. an forte carnibus ad uesperam et mane panibus ille <lb/>
            significatur, qui traditus est propter delicta nostra et <lb/>
            resurrexit propter iustificationem nostram? ad uesperam<lb n="15"/>
            quippe mortuus ex infirmitate sepultus est, mane autem <lb/>
            adparuit discipulis, qui resurrexerat in uirtute. 
</p>
          </div>