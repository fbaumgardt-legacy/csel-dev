<div xmlns="http://www.tei-c.org/ns/1.0" type="textpart" subtype="chapter" n="42">

<p>Quod ait Sodomitis Lot: sunt mihi duae filiae <lb/>
            quae nondum nouerunt uiros; producam illas ad <lb/>
            uos, utimini illis <sic>quomodoplacuerituobis</sic>; tantum <lb/>
            in uiros istos ne faciatis iniquum. quoniam prostituere <lb/>
            uolebat filias suas hac conpensatione, ut uiri hospites<lb n="10"/>
            eius nihil a Sodomitis tale paterentur, utrum admittenda sit <lb/>
            conpensatio flagitiorum uel quorumque peccatorum, ut nos <lb/>
            faciamus mali aliquid, ne alius grauius malum faciat, an potius <lb/>
            perturbationi Lot, non consilio tribuendum sit quia hoc dixerit, <lb/>
            merito quaeritur. et nimirum periculosissime admittitur<lb n="15"/>
            haec conpensatio. si autem perturbationi humanae tribuitur et <lb/>
            menti tanto malo permotae, nullo modo imitanda est. 
</p>
          </div>