<div xmlns="http://www.tei-c.org/ns/1.0" type="textpart" subtype="chapter" n="144">

<p>Iratus quidem Moyses uidetur tabulas testimonii <lb/>
            digito dei scriptas conlisisse atque fregisse; magno tamen <lb/>
            mysterio figurata est iteratio testamenti, quoniam uetus fuerat <lb/>
            abolendum et constituendum nouum. notandum sane quanta<lb n="10"/>
            pro populo ad deum supplicatione laborauerit, qui tam seuerus <lb/>
            in eos uindicando extitit. quod autem in ignem missum uitulum <lb/>
            fusilem contriuit et in aquam sparsit, quam populo potum <lb/>
            dedit, quid nobis uideatur significare, iam alibi scripsimus in <lb/>
            opere contra Faustum Manichaeum. <lb n="15"/>
            
</p>
          </div>