<div xmlns="http://www.tei-c.org/ns/1.0" type="textpart" subtype="chapter" n="158">

<p>Cum praeciperet deus ad Moysen loquens, ut data<lb n="10"/>
            terra in potestate omnis idolatria euerteretur nec adorarentur <lb/>
            di alieni, ait: dominus enim deus zelans nomen, deus <lb/>
            zelator est, id est: nomen ipsum, quod dominus deus dicitur, <lb/>
            zelans est, quia deus zelator est. quod non humanae perturbationis <lb/>
            uitio facit deus semper atque omni modo incommutabilis<lb n="15"/>
            atque tranquillus; sed hoc uerbo indicat non inpune <lb/>
            plebem suam per alienos deos fornicaturam. ductum est enim <lb/>
            uerbum tropo metaphora a zelo maritali, quo castitatem <lb/>
            custodit uxoris, quod nobis prodeest, non deo. quis enim tali <lb/>
            genere fornicationis deo nocuerit? sed sibi plurimum, ut pereat. <lb n="20"/>
            quod deus prohibet terrore grauissimo zelantem se appellans: <lb/>
            cui dicitur in psalmo: perdidisti omnem qui fornicatur <lb/>
            abs te; mihi autem adhaerere deo bonum est. denique <lb/>
            sequitur: ne forte ponas testamentum his qui sedent <lb/>
            super terram et fornicentur post deos eorum. <lb n="25"/>
            
</p>
          </div>