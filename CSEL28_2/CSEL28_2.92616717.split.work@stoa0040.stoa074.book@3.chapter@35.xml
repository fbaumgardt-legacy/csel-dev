<div xmlns="http://www.tei-c.org/ns/1.0" type="textpart" subtype="chapter" n="35">

<p>Quid est quod dicit: de sacrificiis salutarium, <lb/>
            cum ea dicat, quae alibi dixit "sacrificia salutaris", et <lb/>
            cum singulari numero id dixit: sacrificium salutaris, <lb/>
            cum de eadem re diceretur? an forte hoc loco, ubi ait: <lb/>
            a sacrificiis salutarium, sanitatum dici debuit? nam in <lb n="5"/>
            illo psalmo, ubi dictum est: exaudi nos, deus sanitatum <lb/>
            nostrarum. hoc uerbum habet graecus quod etiam hoc loco, <lb/>
            id est <sic>ocor/joicov</sic>. qui genetiuus pluralis in graeca lingua <lb/>
            ambiguus est, utrum a salute an a salutari nomen declinatum <lb/>
            sit, quoniam <sic>owtYjpia</sic> dicitur salus uel sanitas. unde fit genetiuus <lb n="10"/>
            pluralis <sic>tOOV</sic> <sic>awtTjpiwv</sic>; salutare autem <sic>aior/jpioy</sic> dicitur <lb/>
            et inde genetiuus pluralis idem ipse est. si ergo recte potest <lb/>
            intellegi etiam sacrificium salutis quod est sacrificium salutaris, <lb/>
            quoniam a salutari salus datur, et illud est salutare <lb/>
            unde salus accipitur, non est necesse, ut tamquam multorum <lb n="15"/>
            <choice><sic>salutanum</sic><corr>salutarium</corr></choice> sacrificia hic intellegamus, ubi dictum est" a sacrificiis <lb/>
            salutarium", sed multarum forsitan sanitatum, quae <lb/>
            tamen ab uno salutari accipiuntur. quod sit autem salutare <lb/>
            dei, de quo dictum est: calicem salutaris accipiam, <lb/>
            et de quo Symeon dicit in euangelio: quoniam uiderunt <lb n="20"/>
            oculi mei salutare tuum, fides christiana nouit. possunt <lb/>
            sane non absurde intellegi uel dici etiam sacrificia salutaria, <lb/>
            quae sunt salutaris. 
</p>
          </div>