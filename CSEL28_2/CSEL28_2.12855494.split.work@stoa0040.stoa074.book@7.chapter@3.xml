<div xmlns="http://www.tei-c.org/ns/1.0" type="textpart" subtype="chapter" n="3">

<p>Scribae populo dicunt: cum uideritis arcam testimonii <lb n="5"/>
            domini dei nostri et sacerdotes nostros et <lb/>
            Leuitas tollentes eam, proficiscimini de locis uestris <lb/>
            et ite post eam. sed longum interuallum sit inter <lb/>
            uos et illam, quantum duo milia cubitorum stabitis; <lb/>
            ne propinquetis ei, ut sciatis uiam quam ibitis [in] <lb n="10"/>
            eam. non enim abistis uiam ab hesterna et nudiustertiana <lb/>
            die. longe iussum est arcam praecedere, ut posset <lb/>
            a populo uideri. tam grande quippe agmen, si post eam <lb/>
            proximum pergeret, non eam uideret praeire nec nosset qua <lb/>
            sequeretur. ex hoc autem facto intellegendum est, quod <lb n="15"/>
            columna illa nubis, quae solebat mouendis castris signum <lb/>
            dare et iter ostendere, iam recesserat nec eis adparebat; hinc <lb/>
            factum est, ut etiam triduum illud ex humana dispositione <lb/>
            praediceretur. nunc ergo duce Iesu arcam domini sequuntur <lb/>
             nube subtracta tamquam uelamine ablato. <choice><sic>lordanes</sic><corr>Iordanes</corr></choice> autem <lb n="20"/>
            plenus erat per totam crepidinem suam sicut in diebus <lb/>
            messis tritici. hoc incredibile uidetur regionibus nostris. <lb/>
            ibi autem, sicut perhibent qui nouerunt, initio ueris est messis <lb/>
            tritici; tunc autem ille fluuius repletur amplius quam per <lb/>
            hiemem. <lb n="25"/>
            
</p>
          </div>