<div xmlns="http://www.tei-c.org/ns/1.0" type="textpart" subtype="chapter" n="107">

<p>Decem aulaeorum iubet fieri tabernaculum, cum sit <lb/>
            decalogus legis. aulaea uero significant latitudinem propter <lb/>
            facilitatem. caritas quippe plenitudo legis est, et <lb/>
            nonnisi caritatis sunt praecepta facilia. unde ipsa dilatatio <lb n="10"/>
            commendatur, cum dicitur: dilatasti gressus meos subter <lb/>
            me, et non sunt infirmata uestigia mea. sed <lb/>
            quoniam ista dilatatio per gratiam fit dei — caritas enim <lb/>
            dei diffusa est in cordibus nostris non per nos ipsos, <lb/>
            sed per spiritum sanctum qui datus est nobis — <lb n="15"/>
            ideo hic mystice ipse numerus etiam commendatur, qui pertinet <lb/>
            etiam ad spiritum sanctum, per quem lex possit inpleri. <lb/>
            dicitur enim aulaeum longitudinem habere debere in cubitis <lb/>
            uiginti octo. iste autem numerus quia per septenarium diuidendus <lb/>
            est, significauit, cum dicit latitudinem aulaei in <lb n="20"/>
            cubitis quattuor. quater enim septeni fiunt uiginti octo. et <lb/>
            est etiam iste numerus perfectus, quia sicut senarius suis <lb/>
            partibus constat. quod uero tam saepe dicit: Cherubin <lb/>
            facies ea opere textoris, quid aliud quam in his omnibus <lb/>
            multitudinem scientiae commendat, quod interpretatur "Cherubin?" <lb n="25"/>
            </p>
          </div>