<div xmlns="http://www.tei-c.org/ns/1.0" type="textpart" subtype="chapter" n="31">

<p>Et factum est quando clamauerunt filii <lb/>
            Israhel ad dominum propter Madian, et misit dominus <lb/>
            uirum prophetam ad filios Israhel et dixit <lb/>
            eis. cur non dicatur nomen huius prophetae, quod ualde <lb n="10"/>
            scripturis inusitatum est, latens causa est; non tamen nullam <lb/>
            esse arbitror. sed quia post uerba, quibus exprobrauit inoboedientiam <lb/>
            populo, sequitur scriptura dicens: et uenit angelus <lb/>
            domini et sedit sub quercum quae erat in <lb/>
            Ephra, non absurde intellegitur iste angelus significatus nomine <lb n="15"/>
            uiri, ut, posteaquam haec uerba dixit, uenerit ad quercum <lb/>
            memoratam et ibi sederit. nomine enim uirorum solere <lb/>
            appellari angelos notum est, quamuis eum, qui esset angelus, <lb/>
            appellatum esse prophetam non facile nec euidenter occurrat; <lb/>
             eum sane, qui propheta esset, dictum angelum legimus. sed <lb n="20"/>
            si angelorum dicta prophetica nota sunt, id est quibus futura <lb/>
            praenuntiauerunt, cur non possit angelus prophetae nomine <lb/>
            nuncupari? uerum tamen, ut dixi, expressum et manifestum <lb/>
            de hac re testimonium non occurrit. 
</p>
          </div>