<div xmlns="http://www.tei-c.org/ns/1.0" type="textpart" subtype="chapter" n="13">

<p>Quid est quod angelus domini inter cetera diuinae <lb/>
            comminationis dicit: non adiciam transmigrare populum <lb/>
            quem dixi eicere [non auferam] eos a facie uestra; et <lb/>
            erunt uobis in angustias et dii eorum erunt uobis in <lb n="10"/>
            scandalum, nisi ut intellegamus nonnulla etiam de ira dei <lb/>
            uenire peccata? ut enim dii gentium, inter quas non a se <lb/>
            exterminatas Israhelitae habitare uoluerunt, essent eis in scandalum, <lb/>
            id est facerent eos scandalizari in domino deo suo <lb/>
            eoque offenso uiuere indignans hoc comminatus est deus: <lb n="15"/>
            quod certe manifestum est magnum esse peccatum. 
</p>
          </div>