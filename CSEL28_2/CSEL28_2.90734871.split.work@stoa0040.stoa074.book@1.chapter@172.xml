<div xmlns="http://www.tei-c.org/ns/1.0" type="textpart" subtype="chapter" n="172">

<p>Et fecit luctum patri suo septem diebus. <lb/>
            nescio utrum inueniatur alicui sanctorum in scripturis celebratum <lb/>
            esse luctum nouem dies, quod apud Latinos nouendial <lb n="5"/>
            appellant. unde mihi uidentur ab hac consuetudine prohibendi, <lb/>
            si qui <choice><sic>christianorum</sic><corr>Christianorum</corr></choice> istum in mortuis suis numerum seruant, <lb/>
            qui magis est in gentilium consuetudine. septimus uero dies <lb/>
            auctoritatem in scripturis habet. unde alio loco scriptum est: <lb/>
            luctus mortui septem dierum, fatui autem omnes <lb n="10"/>
            dies uitae eius. septenarius autem numerus propter sabbati <lb/>
            sacramentum praecipue quietis indicium est: unde merito <lb/>
            mortuis tamquam requiescentibus exhibetur. quem tamen <lb/>
            numerum in luctu Iacob decuplauerunt Aegyptii, qui eum <lb/>
            septuaginta diebus luxerunt. <lb n="15"/>
            
</p>
          </div>