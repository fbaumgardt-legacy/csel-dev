<div xmlns="http://www.tei-c.org/ns/1.0" type="textpart" subtype="chapter" n="64">

<p>Seruus Abrahae narrans quae sibi mandata fuerant<lb n="5"/>
            a domino suo dicit eum sibi dixisse: non sumes uxorem <lb/>
            filio meo a filiabus Chananaeorum, inter quos <lb/>
            ego habito in terra eorum, sed in domum patris mei <lb/>
            ibis et in tribum meam et sumes uxorem filio <lb/>
            meo inde et cetera. si legantur quemadmodum illi mandata<lb n="10"/>
            sint, sententia eadem reperitur, uerba uero non omnia uel <lb/>
            ipsa uel ita dicta sunt. quod admonendum putaui propter <lb/>
            stultos et indoctos homines, qui euangelistis hinc calumniantur, <lb/>
            quod in aliquibus uerbis non omni modo conueniunt, quamuis <lb/>
            rebus atque sententiis omnino non discrepent. certe enim<lb n="15"/>
            istum librum unus homo scripsit, quia ea quae supra dixit <lb/>
            cum mandaret Abraham uel relecta sic ponere potuit, si ad <lb/>
            rem pertinere iudicaret, cum ueritas narrationis exigitur nisi <lb/>
            ut rerum sententiarumque sit, quibus uoluntas, propter quam <lb/>
            intimandam uerba fiunt, satis adpareat. <lb n="20"/>
            
</p>
          </div>