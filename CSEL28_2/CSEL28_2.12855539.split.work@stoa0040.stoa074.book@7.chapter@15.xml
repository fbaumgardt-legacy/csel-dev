<div xmlns="http://www.tei-c.org/ns/1.0" type="textpart" subtype="chapter" n="15">

<p>Quaeritur quemadmodum rex ciuitatis Hierusalem <lb/>
            Adonibezec et ceteri quattuor cum quibus obsedit Gabaonitas <lb/>
            secundum septuaginta interpretes primo reges Iebusaeorum <lb/>
            cum ad eos obsidendos conuenerunt, postea uero reges Amorrhaeorum <lb/>
            dicantur ab ipsis Gabaonitis, quando nuntios miserunt<lb n="5"/>
            ad Iesum, ut eos de obsidione liberaret. sicut autem <lb/>
            inspicere potuimus in ea interpretatione quae ex <sic>hebraeo</sic> est, <lb/>
            utrobique <sic>Amorrliaeorum</sic> dicuntur, cum constet Iebusaeorum <lb/>
            fuisse regem ciuitatis Hierusalem, quia ipsa est dicta Iebus <lb/>
            tamquam illius gentis metropolis, et septem gentes saepissime<lb n="10"/>
            scriptura commemoret, quas promisit deus exterminaturum <lb/>
            se esse a facie populi sui, ex quibus una perhibetur Amorrhaeorum. <lb/>
            nisi forte hoc nomen uniuersale fuerat omnium aut <lb/>
            potius maioris partis, ut non una, sed plures in his septem <lb/>
            hoc nomine tenerentur; quamuis esset etiam una de septem<lb n="15"/>
            quae Amorrhaeorum proprie uocaretur, sicut est pars quaedam <lb/>
            quae proprie dicitur Libya, quamuis hoc nomen uniuersae <lb/>
            Africae conpetat, et pars quaedam quae proprie dicitur Asia, <lb/>
            quamuis Asiam uel dimidium terrarum orbem quidam uel alii <lb/>
            tertiam partem orbis posuerint. nam, quod constat, et Chananaei<lb n="20"/>
            tamquam una gens in illis septem commemorantur et tamen <lb/>
            uniuersa illa terra originaliter Chanaan uocatur. 
</p>
          </div>