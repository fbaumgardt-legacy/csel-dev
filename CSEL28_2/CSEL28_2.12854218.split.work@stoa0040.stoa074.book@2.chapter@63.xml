<div xmlns="http://www.tei-c.org/ns/1.0" type="textpart" subtype="chapter" n="63">

<p>Manna ederunt quoadusque uenirent in partem <lb/>
            Phoenices. iam dixerat: quoadusque uenirent ad terram<lb n="10"/>
            quae inhabitatur; sed quia non expresserat proprie quam <lb/>
            diceret, repetitione uidetur quandam proprietatem expressisse <lb/>
            dicendo "in partem Phoenices." sed tunc illam terram sic <lb/>
            credendum est appellatam; modo enim non hoc uocatur. <lb/>
            alia quippe est quae Phoenice appellatur regio Tyri et Sidonis, <lb n="15"/>
            qua illos transisse non legitur. quamquam scriptura fortasse <lb/>
            potuerit terram Phoenices appellare, ubi palmarum arbores iam <lb/>
            esse coeperant post heremi uastitatem, quoniam palma graece <lb/>
            sic appellatur. initio enim profectionis suae inuenerunt locum, <lb/>
            ubi septuaginta palmarum arbores fuerant et duodecim fontes: <lb n="20"/>
            sed postea eos excepit heremi prolixitas, ubi tale aliquid non <lb/>
            fuit, quousque uenirent ad loca quae colebantur. uerum ille <lb/>
            sensus est probabilior, ut credamus sic appellatam tunc fuisse <lb/>
            terram. multarum enim terrarum et locorum sicut fluminum <lb/>
            et urbium nomina certis existentibus causis antiquitate mutata <lb n="25"/>
            sunt. 
</p>
          </div>