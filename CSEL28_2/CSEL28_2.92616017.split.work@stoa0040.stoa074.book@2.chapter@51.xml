<div xmlns="http://www.tei-c.org/ns/1.0" type="textpart" subtype="chapter" n="51">

<p>Dixit autem Moyses: confidite et state et uidete <lb/>
            salutem quae est a domino, quam faciet uobis hodie. <lb/>
            sicut enim uidistis Aegyptios hodie, non adponetis <lb n="5"/>
            amplius uidere eos in aeternum tempus. quomodo <lb/>
            accipienda sunt haec uerba. cum uiderint postea Israhelitae <lb/>
            Aegyptios? an quia isti qui tunc uidebant non eos ulterius <lb/>
            uiderunt, quia et illi sunt mortui qui consequebantur et isti <lb/>
            omnes quisquis die mortis suae? nam posteri eorum uiderunt<lb n="10"/>
            posteros illorum, an "non eos uidebitis sicut hodie" intellegendum <lb/>
            est non sicut hodie persequentes et inimicos et tanto <lb/>
            post uos agmine uenientes, ut omnino nulla sit quaestio nec <lb/>
            de aeterno tempore quod hic posuit, quia etsi uidebunt se <lb/>
            utrique tempore resurrectionis, non sic utique uidebunt ut <lb n="15"/>
            hodie? 
</p>
          </div>