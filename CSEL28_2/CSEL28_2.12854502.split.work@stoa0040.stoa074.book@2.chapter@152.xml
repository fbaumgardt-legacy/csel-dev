<div xmlns="http://www.tei-c.org/ns/1.0" type="textpart" subtype="chapter" n="152">

<p>Quid est quod dicit deus ad Moysen: quoniam <lb/>
            scio te prae omnibus? numquid deus plus aliqua scit et <lb/>
            aliqua minus? an secundum quod dicitur quibusdam in <lb n="20"/>
            euangelio: non noui uos? secundum hanc enim scientiam, <lb/>
            qua deus dicitur scire quae illi placent, nescire quae displicent, <lb/>
            non quia ignorat ea, sed quia non adprobat — sicut <lb/>
            ars recte dicitur nescire uitia, cum probet uitia — prae <lb/>
            omnibus deus Moysen sciebat, quia deo prae omnibus Moyses <lb n="25"/>
            placebat. 
</p>
          </div>