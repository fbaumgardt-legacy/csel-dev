<div xmlns="http://www.tei-c.org/ns/1.0" type="textpart" subtype="chapter" n="12">

<p>Quod ait de domino: et in nomine eius iurabis, <lb/>
            non ita praeceptum accipiendum est, quasi iurari iusserit, <lb/>
            sed in alterius alicuius dei nomine iurari prohibuit. melius <lb/>
            autem fit, si secundum euangelium nec iuraueris; non quia <lb/>
            mala est uera iuratio, sed ne in periurium incidatur facilitate <lb n="15"/>
            iurandi. qui enim iurat, non solum uerum, sed etiam falsum <lb/>
            potest iurare; qui autem omnino non iurat, a periurio longe <lb/>
            ambulat. 
</p>
          </div>