<div xmlns="http://www.tei-c.org/ns/1.0" type="textpart" subtype="chapter" n="17">

<p>Et non erat ciuitas quae non erat tradita filiis <lb/>
            Israhel. quaeritur quomodo hoc uerum sit, cum nec temporibus <lb/>
            postea iudicum nec temporibus regum omnes omnino <lb/>
            illarum septem gentium ciuitates capere potuerint Hebraei. <lb n="10"/>
            sed aut sic intellegendum est, quod ad nullam ciuitatem <lb/>
            bellando accessit Iesus quam non ceperit; aut certe nulla non <lb/>
            capta est, sed earum quae in regionibus supra commemoratis <lb/>
            fuerunt. enumeratae sunt enim regiones, in quibus fuerunt <lb/>
            ciuitates de quibus facta est ista conclusio: et omnes cepit <lb n="15"/>
            in bello. 
</p>
          </div>