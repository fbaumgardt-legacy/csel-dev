<div xmlns="http://www.tei-c.org/ns/1.0" type="textpart" subtype="chapter" n="51">

<p>Et duxit uos quadraginta annis in deserto; non <lb/>
            inueterauerunt uestimenta uestra et calciamenta <lb/>
            uestra non sunt adtrita a pedibus uestris; panem <lb/>
            non manducastis, uinum et siceram non bibistis, ut <lb/>
            sciretis quia iste dominus deus uester. hinc adparet <lb n="5"/>
            tantum uini in suis inpedimentis potuisse portare Israhelitas, <lb/>
            quando exierunt de Aegypto, quod possent cito consumere. <lb/>
            nam si omnino nihil secum tulissent, unde esset illud de quo <lb/>
            dictum est: sedit populus manducare et bibere et surrexerunt <lb/>
            ludere? non enim hoc de aqua diceretur, cum et <lb n="10"/>
            ipsius Moysi manifestissima uerba sint non fuisse illam uocem <lb/>
            principium belli, sed principium uini. 
</p>
          </div>