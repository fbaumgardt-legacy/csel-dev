<div xmlns="http://www.tei-c.org/ns/1.0" type="textpart" subtype="chapter" n="46">

<p>Deinde sequitur: si autem conuersa mutata <lb/>
            fuerit significatio in cute posteaquam uidit illum <lb/>
            sacerdos, ut purget illum — id est posteaquam uidit <lb n="5"/>
            eum sacerdos septimo die prius sanum, ut purgaret illum, <lb/>
            mutata es't illa significatio. id est illud signum in cute — <lb/>
            et uisus fuerit in secundo sacerdoti — id est post alios <lb/>
            septem dies — et uiderit eum sacerdos, et ecce commutata <lb/>
            est significatio in cute — id est non stetit in <lb n="10"/>
            -illa sanitate, in qua eum uiderat post primos septem dies — <lb/>
            et inquinabit illum sacerdos; lepra est. iam hic quoniam <lb/>
            illud quod uisum fuerat post primos septem dies sanum <lb/>
            non stetit in suo, sed mutatum est in pristinum uitium, <lb/>
            lepra pronuntiatur, ita ut non illic expectetur uel locus <lb n="15"/>
            humilior uel pilus in album conuersus. cum enim lepra non <lb/>
            sit notabilis atque uitiosa nisi uarietas, hoc ipsum de uitioso <lb/>
            colore redire ad sanum et de sano redire ad uitiosum ita <lb/>
            notabile est, ut non ibi fuerit expectandum, quod in primo <lb/>
            expectari praeceperat de humiliore loco et pili candore, sed <lb n="20"/>
            iam etiam ista uarietate sine dubitatione sit lepra. 
</p>
          </div>