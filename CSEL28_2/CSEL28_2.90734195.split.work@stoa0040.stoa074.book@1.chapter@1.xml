<div xmlns="http://www.tei-c.org/ns/1.0" type="textpart" subtype="chapter" n="1">
          <p>QVAEST. I. Quomodo Cain potuerit condere ciuitatem, cum<lb n="5"/>
            ciuitas alicui utique constituatur hominum multitudini, illi <lb/>
            autem duo parentes et duo filii fuisse referantur, quorum <lb/>
            filiorum ab altero alter occisus est, in cuius occisi locum alius <lb/>
            natus esse narratur. an ideo quaestio est, quoniam qui legunt <lb/>
            putant solos tunc fuisse homines quos diuina scriptura commemorat<lb n="10"/>
            nec aduertunt eos qui prius sunt conditi duos uel <lb/>
            eos etiam quos genuerunt tam diu uixisse, ut multos gignerent? <lb/>
            non enim et Adam ipse eos solos genuit, quorum nomina <lb/>
            leguntur, cum de illo scriptura loquens ita concludat, quod <lb/>
            genuerit filios et filias. proinde cum multo pluribus illi uixerint<lb n="15"/>
            annis quam Israhelitae in Aegypto fuerunt, quis non uideat <lb/>
            quam multi homines nasci potuerunt, unde illa ciuitas inpleretur, <lb/>
            si Hebraei multo minore tempore ita multiplicari potuerunt <lb/>
            ? 
</p>
          </div>