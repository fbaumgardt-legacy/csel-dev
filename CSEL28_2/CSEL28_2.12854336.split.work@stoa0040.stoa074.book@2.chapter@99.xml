<div xmlns="http://www.tei-c.org/ns/1.0" type="textpart" subtype="chapter" n="99">

<p>Sumens autem Moyses dimidiam partem <lb/>
            sanguinis infudit in craterem; et partem reliquam <lb n="15"/>
            sanguinis adfudit ad altare. et accipiens librum testamenti <lb/>
            recitauit in aures populi. notandum est nunc <lb/>
            primum sacrificasse Moysen euidenter scripturam dicere, ex <lb/>
            quo ex Aegypto eductus est populus. primo enim de Iothor <lb/>
            dictum erat socero eius, quamuis cum aliqua ambiguitate,<lb n="20"/>
            quod immolauerit deo. et aduertendum librum testamenti <lb/>
            cum sanguine hostiae recitari, in quo libro illas iustificationes <lb/>
            conscriptas debemus accipere. nam decalogum legis in tabulis <lb/>
            lapideis fuisse conscriptum postea manifestatum est. 
</p>
          </div>