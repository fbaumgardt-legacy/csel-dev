<div xmlns="http://www.tei-c.org/ns/1.0" type="textpart" subtype="chapter" n="37">
<p>Quamquam scrupulosius disputari possit, utrum illius <lb/>
            mulieris pudicitia uiolaretur, etiam si quisquam carni eius <lb n="5"/>
            conmixtus foret, cum id in se fieri pro mariti uita nec illo <lb/>
            nesciente, sed iubente permitteret, nequaquam fidem deserens <lb/>
            coniugalem et potestatem non abnuens maritalem, sicut ille <lb/>
            adulter non fuit, quando uxoris obtemperans potestati de ancilla <lb/>
            prolem generare consensit . sed propter uim principiorum, <lb n="10"/>
            quia non ita duobus uiris uiuis ad concumbendum femina <lb/>
            subditur, sicut duae feminae uni uiro, multo uerius et honestius <lb/>
            illud accipimus, quod pater Abraham nec temptauit deum, <lb/>
            quando uitae suae quantum potuit homo consuluit et sperauit <lb/>
            in deum, cui pudicitiam coniugis commendauit. <lb n="15"/>
            
</p>
          
</div>