<div xmlns="http://www.tei-c.org/ns/1.0" type="textpart" subtype="chapter" n="42">
<p>Nec ideo tamen hoc factum uel ipsius Loth uel eius <lb/>
            filiarum iustificamus, quia significauit aliquid, quod futuram <lb/>
            quorundam peruersitatem praenuntiaret. aliud enim illae, ut <lb n="5"/>
            hoc facerent, intenderunt, aliud deus, qui hoc fieri permisit, <lb/>
            ut etiam inde aliquid demonstraret manente recto iudicio suo <lb/>
            super peccatum hominum tunc praesentium et uigilante prouidentia <lb/>
            sua pro significatione futurorum. proinde illud factum <lb/>
            cum in sancta scriptura narratur, prophetia est: cum uero in <lb n="10"/>
            illorum uita, qui hoc commiserunt, consideratur, flagitium est. 
</p>
          
</div>