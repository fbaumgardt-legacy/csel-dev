<div xmlns="http://www.tei-c.org/ns/1.0" type="textpart" subtype="chapter" n="11">
<p>Nec ideo putandus est deus, antequam faceret lucem, <lb/>
            in tenebris habitasse, quia spiritus dei superferebatur <lb/>
            super aquas, cum praedictum fuisset: tenebrae erant <lb n="5"/>
            super abyssum. abyssus namque est aquarum inaestimabilis <lb/>
            <choice><sic>profnnditas</sic><corr>profunditas</corr></choice>. unde potest occurrere carnali prudentiae, uelut <lb/>
            in his tenebris. quae erant super abyssum, habitauerit spiritus <lb/>
            dei, de quo dictum est: ferebatur super aquas, non intellegenti, <lb/>
            quemadmodum lux luceat in tenebris et tenebrae <lb n="10"/>
            eam non conprehendant, nisi per dei uerbum fiat lux et dicatur <lb/>
            eis: fuistis enim aliquando tenebrae; nunc autem lux <lb/>
            in domino. quodsi rationales mentes per uoluntatem inpiam <lb/>
            tenebrosae lucem sapientiae dei nusquam absentem conprehendere <lb/>
            non possunt, quod ab ea longe sint adfectu, non loco, <lb n="15"/>
            quid mirum, si spiritus dei, qui superferebatur super aquas, <lb/>
            superferebatur etiam super aquarum tenebras, inconparabili <lb/>
            quidem longinquitate, sed substantiae, non locorum ? 
</p>
          
</div>