<div xmlns="http://www.tei-c.org/ns/1.0" type="textpart" subtype="chapter" n="2">
<p>AUGUSTINUS respondit: Nemo tibi proponit, quod tibi <lb n="10"/>
            proponis, nisi inperitus, quem decipis, non instructus, a quo <lb/>
            conuinceris. nam Iesus et nasci potuit non satus et pati non <lb/>
            partus; sed unum horum uoluit, alterum noluit. nasci enim <lb/>
            non satus uoluit, pati autem non partus noluit, quia partus <lb/>
            est passus. dicis mihi: unde scis? quia hoc in euangelio <lb n="15"/>
            ueritatis lego. si autem tibi dicam: unde <choice n="0.00"><sic n="1">seis</sic><corr n="401">scis</corr></choice> ista, quae <lb/>
            dicis? Manichaei mihi obponis auctoritatem, dicis esse in <lb/>
            euangelio falsitatem. ego autem Manichaeo ista dicenti non <lb/>
            crederem nec si non mihi Christum mentitum esse laudaret. <lb/>
            quod quidem in Christo non inuenit, sed quid ipse diligat <lb n="20"/>
            prodit. 
</p>

</div>