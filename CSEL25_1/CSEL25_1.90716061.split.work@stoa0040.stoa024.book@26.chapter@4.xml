<div xmlns="http://www.tei-c.org/ns/1.0" type="textpart" subtype="chapter" n="4">
<p>Ac per hoc quid de Helia factum sit, nescimus; hoc de <lb/>
            illo tamen credimus, quod uerax scriptura testatur. illud sane <lb/>
            scimus hoc de illo factum, quod dei uoluntas habet; quod <lb/>
            autem dei uoluntas non habet, fieri de quoquam omnino non <lb/>
            posse. proinde si mihi dicatur posse fieri, ut caro uerbi gratia<lb n="5"/>
            huius uel illius hominis in corpus caeleste mutetur, concedo <lb/>
            fieri posse, sed utrum futurum sit nescio et ideo nescio, quia <lb/>
            quid habeat de hac re dei uoluntas, me latet; illud me tamen <lb/>
            non latet sine dubio futurum, si hoc dei uoluntas habet. <lb/>
            porro si audiam, quod aliquid futurum erat, sed deus fecit. <lb n="10"/>
            ne fieret, fidissime respondebo: illud potius futurum erat. <lb/>
            quod deus fecit, non illud, quod si futurum esset, hoc fecisset. <lb/>
            nam deus, quod facturus erat, utique sciebat et ideo simul <lb/>
            sciebat illud futurum non fuisse, quod ne fieret facturus erat; <lb/>
            et procul dubio potius uerum est. quod scit deus quam quod<lb n="15"/>
            opinatur homo. unde tam non possunt futura non fieri quam <lb/>
            non fuisse facta praeterita, quoniam non est in dei uoluntate, <lb/>
            ut eo sit aliquid falsum, quo uerum est. quapropter omnia, <lb/>
            quae uere futura <choice n="0.00"><sic n="80">eunt</sic><corr n="19033">sunt</corr></choice>, sine dubio fient; si autem facta non <lb/>
            fuerint, futura non erant . ita omnia, quae uere praeterita <lb n="20"/>
            sunt, sine dubio praeterierunt. 
</p>
          
</div>