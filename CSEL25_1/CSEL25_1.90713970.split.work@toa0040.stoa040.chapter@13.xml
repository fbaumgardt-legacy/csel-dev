<div xmlns="http://www.tei-c.org/ns/1.0" type="textpart" subtype="chapter" n="13">
<p>Quisquamne me ista tractantem possit dicere in rebus <lb/>
            obscuris abditisque uersari. ubi propter intellegentium paucitatem <lb/>
            uel fraudis uel ostentationis suspicio nasci solet ? <lb/>
            secedat paulisper illa intellegibilium sensibiliumque distinctio,<lb n="10"/>
            nulla mihi fiat inuidia, quod tardas animas subtilium disputationum <lb/>
            stimulis persequor. liceat mihi me scire uiuere, <lb/>
            liceat mihi scire me uelle uiuere: in quae si consentit genus <lb/>
            humanum, tam nobis cognita est uoluntas nostra quam uita. <lb/>
            neque cum istam scientiam profitemur, metuendum est, ne<lb n="15"/>
            nos quisquam falli posse conuincat: hoc ipsum enim falli <lb/>
            nemo potest, si aut non uiuat aut nihil uelit. non me arbitror <lb/>
            quicquam obscurum adtulisse et uereor, ne cuiquam magis, <lb/>
            quod haec nimium manifesta sint, uidear esse culpandus; sed <lb/>
            quorsum tendant, consideremus. <lb n="20"/>
            
</p>
          
</div>