<div xmlns="http://www.tei-c.org/ns/1.0" type="textpart" subtype="chapter" n="15">
<p>Illud etiam quis non uideat, quod aut praescientia ibi <lb/>
            non erat — ubi uestrum est iam cogitare, utrum nullum <lb/>
            uitium dei sit carere praescientia et quid inmineat omnino <lb n="10"/>
            nescire — aut, si erat ibi praescientia, securitas ibi esse non <lb/>
            poterat. sed aeternus timor; et hoc quantum malum sit, certe <lb/>
            agnoscitis. an non timebat, ne iam iamque adueniret tempus, <lb/>
            quo membra eius ita uastarentur et inquinarentur in illo <lb/>
            proelio. ut uix cum tanto labore, nec tamen tota <choice><sic>liherarentur</sic><corr>liberarentur</corr></choice> <lb n="15"/>
            atque mundarentur? sed si ad ipsum hoc non pertinebat, <lb/>
            quod quidem cernitis quam dure dicatur, certe ipsa membra <lb/>
            eius, quae hic tanta mala passura erant, nempe metuebant. <lb/>
            an hoc futurum ipsa nesciebant? ergo qualicumque parti <lb/>
            substantiae dei uestri defuit utique praescientia. numerate <lb n="20"/>
            mala in summo uestro bono. an ideo non timebant, quia <lb/>
            suam consecuturam liberationem ac triumphum pariter praeuidebant? <lb/>
            certe uel pro sociis timebant, quos aeternis in illo <lb/>
            globo uinculis a suo regno nouerant alienandos. 
</p>
          
</div>