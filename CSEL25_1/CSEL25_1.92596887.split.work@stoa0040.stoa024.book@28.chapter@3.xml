<div xmlns="http://www.tei-c.org/ns/1.0" type="textpart" subtype="chapter" n="3">
<p>Hic dicturus es: genealogia ipsa consideretur duorum<lb n="15"/>
            euangelii librorum, utrum sibi conueniat. iam hinc alibi in <lb/>
            hoc opere diximus, quod dicendum fuit. neque enim uos <lb/>
            mouet, nisi quemadmodum duos patres potuerit habere Ioseph. <lb/>
            quodsi cogitantibus non occurrisset unus, qui genuit, alius, <lb/>
            qui adoptauit, nec sic facile debuistis aduersus tantam auctoritatem <lb n="20"/>
            praeproperam proferre sententiam; nunc uero si uel <lb/>
            admoniti cogitatis, quam hoc fieri potuerit, euangelio simpliciter <lb/>
            credite et uos potius tam male ac peruerse argumentari <lb/>
            desistite. 
</p>
          
</div>