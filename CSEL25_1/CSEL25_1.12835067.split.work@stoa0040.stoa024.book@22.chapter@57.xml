<div xmlns="http://www.tei-c.org/ns/1.0" type="textpart" subtype="chapter" n="57">
<p>Sed quia bonum est, ut etiam haec uita latius innotescens <lb/>
            popularem gloriam mereatur, iniustum est autem, ut <lb n="5"/>
            eam consequatur, si amatorem suum administrandis ecclesiasticis <lb/>
            curis aptum et idoneum in otio detinet, nec gubernationi <lb/>
            communis utilitatis inpertit. propterea Lia sorori suae dicit: <lb/>
            parum est tibi, quod uirum meum accepisti, insuper <lb/>
            et mandragorica filii mei uis accipere? per unum uirum <lb n="10"/>
            significans eos omnes, qui cum sint agendi uirtute habiles et <lb/>
            digni, quibus regimen ecclesiae committatur, ad dispensandum <lb/>
            fidei sacramentum illi accensi studio doctrinae atque indagandae <lb/>
            - et contemplandae sapientiae se ab omnibus actionum <lb/>
            molestiis remouere atque in otio discendi ac docendi condere <lb n="15"/>
            uolunt. ita ergo dictum est: parum est tibi, quod accepisti <lb/>
            uirum meum, insuper et mandragorica filii mei <lb/>
            uis accipere? ac si diceretur: parum est, quod homines ad <lb/>
            laborem rerum gerendarum necessarios in otio detinet uita <lb/>
            studiorum, insuper et popularem gloriam requirit? <lb n="20"/>
            
</p>
          
</div>