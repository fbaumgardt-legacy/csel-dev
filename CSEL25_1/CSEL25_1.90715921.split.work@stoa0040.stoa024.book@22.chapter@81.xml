<div xmlns="http://www.tei-c.org/ns/1.0" type="textpart" subtype="chapter" n="81">
<p>De Salomone autem quid dicam, nisi quia grauius <lb/>
            ipsius fidelis et sanctae scripturae testimonio redarguitur quam <lb/>
            petulantibus et nugacibus Fausti conuiciis? illa enim de illo <lb n="15"/>
            et quid boni prius habuisset et quid mali faciendo bonum, <lb/>
            in quo primum fuerat, reliquisset, ueraciter fideliterque locuta <lb/>
            est; iste autem oculis clausis uel potius extinctis non quo <lb/>
            lumine manifestante ducebatur, ibat, sed quo maliuolentia <lb/>
            praecipitante ferebatur, inruebat. hoc ipso enim magis insinuauerunt <lb n="20"/>
            sancti libri religiosis lectoribus et electoribus suis, <lb/>
            quam caste habuerint sancti uiri plures uxores, quod Salomon, <lb/>
            qui eas non illo modo, sed magis ad libidinem quam ad propaginem <lb/>
            habuit. inprobatus est et reprehensus his uerbis, ut <lb/>
            appellaretur amator mulierum et inde ad profundum idolatriae <lb n="25"/>
            lapsus atque demersus eadem ueritate personam nullius acceptante <lb/>
            proderetur. 
</p>
          
</div>