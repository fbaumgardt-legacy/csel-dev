<div xmlns="http://www.tei-c.org/ns/1.0" type="textpart" subtype="chapter" n="11">
<p>Ista autem, quam doctrina apostolica uirginem castam <lb/>
            uni uiro exhibens Christo, a fallacia serpentis, qua tu corrupta <lb/>
            es, monet ut caueat, agnoscit deum prophetarum, deum uerum. <lb/>
            deum suum; huius ultimae pollicitationi secura credit, cuius <lb/>
            tanta promissa conpleta iam tenet, nec quisquam dicit ad<lb n="5"/>
            praesens tempus ei confictos esse prophetas, - quos in Iudaeorum <lb/>
            codicibus adserit. quid enim incredibilius promittebatur <lb/>
            quam id, quod Abrahae dictum est: in semine tuo benedicentur <lb/>
            omnes gentes? et quid certius iam tenemus exhibitum? <lb/>
            illa certe est ultima eius promissio, quam propheta<lb n="10"/>
            breuiter ita commemorat: beati, qui habitant in domo <lb/>
            tua; in saecula saeculorum laudabunt te. finita quippe <lb/>
            omni indigentia et nouissima inimica morte destructa perpetua <lb/>
            dei laus erit otiosorum negotium: quo iam nemo accedet, <lb/>
            unde iam nemo discedet. quod alibi propheta ita commemorat:<lb n="15"/>
            conlauda, Hierusalem, dominum; lauda deum tuum. <lb/>
            Sion. quoniam confirmauit seras portarum tuarum, <lb/>
            benedixit filios tuos in te. clausis portis nullus intrabit. <lb/>
            nullus exibit. quod et ipse sponsus in euangelio dicit fatuis <lb/>
            uirginibus etiam pulsantibus se non aperturum. haec Hierusalem,<lb n="20"/>
            sancta ecclesia, sponsa Christi, in apocalypsi Iohannis <lb/>
            copiosius uberiusque describitur. non credat huic propheticae <lb/>
            promissioni uirgo casta, si non iam tenet, quod ei per eandem <lb/>
            prophetiam hoc tempore futurum promissum est: audi filia <lb/>
            et uide et inclina aurem tuam et obliuiscere populum' <lb n="25"/>
            tuum et domum patris tui, quoniam concupiuit rex <lb/>
            speciem tuam, quia ipse est deus tuus, et adorabunt <lb/>
            eum filiae Tyri in muneribus; uultum tuum

<note type="footnote">8 Gen. 22, 18 11 Ps. 83, 5 13 cf. I Cor. 15, 26 16 Pa. <lb/>
            147, 1 sq. 20 cf. Matth. 25, 12 24 Ps. 44, 11 sqq. <lb/>
            1U </note>

<note type="footnote" rend="script"> 2 fallatia <hi rend="italic">C</hi> 4 <hi rend="italic">9ptim$C</hi> pollicitatione <hi rend="italic">C'</hi> pollicitationi <hi rend="italic">L'</hi> <lb/>
            6 presens <hi rend="italic">C</hi> iudeorum <hi rend="italic">C</hi> 14 accçdet (4 <hi rend="italic">a m</hi>. 2) <hi rend="italic">L</hi> 15 discedit <hi rend="italic">LllI</hi> <lb/>
            discędet <hi rend="italic">XS</hi> 17 qih (— <hi rend="italic">add. m</hi>. 3) <hi rend="italic">P</hi> confortaait <hi rend="italic">CMl</hi> 18 filiis <lb/>
            tuis <hi rend="italic">GSb</hi> intrabit (b <hi rend="italic">ex</hi> u <hi rend="italic">corr.) Lsl'tiG</hi> 19 exibit tb <hi rend="italic">ex</hi> u <lb/>
            <hi rend="italic">corr.) L1GM</hi> 21 apocalipsi <hi rend="italic">C</hi> 25 inclina (i <hi rend="italic">init. in ras.) C</hi> </note> <lb/>
             
<pb n="439"/>
            deprecabuntur diuites plebis. omnis gloria eius filiae regis <lb/>
            intrinsecus in fimbriis aureis circumamicta uarietatibus; <lb/>
            adferentur regi uirgines post eam, proximae <lb/>
            eius adferentur tibi, in laetitia et exultatione adducentur <lb/>
            in templum regis. pro patribus tuis nati <lb n="5"/>
            sunt tibi filii, constitues eos principes super omnem <lb/>
            terram; memores erunt nominis tui in omni progenie <lb/>
            et generatione; propterea populi confitebuntur tibi <lb/>
            in aeternum et in saeculum saeculi. sed tu infelix a <lb/>
            serpente corrupta quando uel cogitare conaris, quae sit pulchritudo <lb n="10"/>
            filiae regis intrinsecus? ipsa est enim castitas mentis, <lb/>
            ubi tu uitiata es, ut aperirentur tibi oculi ad amandum et <lb/>
            adorandum solem et lunam, acsi per iustum iudicium dei <lb/>
            alienareris a ligno uitae, quod est aeterna et interna sapientia, <lb/>
            nihilque aliud uocares putaresque ueritatem atque sapientiam <lb n="15"/>
            nisi lucem istam, quam per male apertos oculos tractam et <lb/>
            in inmensum auctam multipliciterque uariatam per imagines <lb/>
            faculosas inpudica mente conuolueres. - hae sunt fornicationes <lb/>
            tuae nimis abominandae. et tamen patienter cogita eas et. <lb/>
            reuertere ad me,, dicit ueritas. reuertere ad me, et mundaberis, <lb n="20"/>
            reparaberis, si confundaris tibi et refundaris mihi. hoc audi, <lb/>
            hoc dicit uera ueritas, quae nec fallacibus formis cum tenebrarum <lb/>
            gente pugnauit nec fallaci sanguine te redemit. 
</p>

</div>