<div xmlns="http://www.tei-c.org/ns/1.0" type="textpart" subtype="chapter" n="23">
<p>Sic et patriarchas et prophetas non tales uituperatis. <lb/>
            quales honorantur a nobis, sed quales libris nostris non intellectis <lb/>
            maleuola uanitate finxistis: quos tamen etiam ipsos <lb/>
            quales fuisse suspicamini, parum est, si dicam uestris electis <lb/>
            omnia Manichaei mandata seruantibus, nisi etiam ostendam<lb n="10"/>
            ipso deo uestro esse meliores. quod non adgrediar demonstrare, <lb/>
            nisi prius sanctos patres nostros patriarchas et prophetas <lb/>
            a criminationibus uestris adiuuante me domino aduersum <lb/>
            corda carnalia perspicua ratione defendero. et uobis quidem, <lb/>
            Manichaei, sic respondere sufficeret, ut etiam uitia, quae putatis,<lb n="15"/>
            nostrorum laudibus uestrorum praeponenda doceremus, <lb/>
            addentes ad cumulum confusionis uestrae, ut etiam deus uester <lb/>
            longe peior inueniretur hominibus, quales nostros patres fuisse <lb/>
            iactatis. sic ergo, ut dixi, uobis respondere sufficeret. sed <lb/>
            quoniam nonnulli etiam praeter uestra uaniloquia sua sponte <lb n="20"/>
            conmouentur uitam prophetarum in uetere testamento conparantes <lb/>
            uitae apostolorum in nouo testamento nec ualentes <lb/>
            discernere consuetudinem temporis illius, quo promissio uelabatur, <lb/>
            a consuetudine temporis istius, quo promissio reuelatur, <lb/>
            eis magis respondere conpellor, qui uel temperantiam suam<lb n="25"/>
            audent praeferre prophetis uel nequitiae suae quaerunt patrocinia <lb/>
            de prophetis. 
</p>
          
</div>