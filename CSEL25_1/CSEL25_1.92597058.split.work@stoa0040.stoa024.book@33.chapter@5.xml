<div xmlns="http://www.tei-c.org/ns/1.0" type="textpart" subtype="chapter" n="5">
<p>De uita autem patriarcharum iam, quantum satis arbitratus <lb/>
            sum, homini maledico non pauca respondi: quibus non <lb/>
            utique in morte correctis uel post passionem suam iustificatis <lb/>
            testimonium dominus perhibebat, cum Iudaeos admoneret, ut<lb n="10"/>
            si Abrahae filii essent, facta Abrahae facerent, et quod idem <lb/>
            Abraham eiusdem diem uidere concupiuerit gauisusque fuerit, <lb/>
            cum uidisset, et quod in eius sinum, id est nescio cuius <lb/>
            quietae felicitatis magnum abditumque secretum abstulerint <lb/>
            angeli pauperem illum aerumnosum a diuite superbiente contemptum.<lb n="15"/>
            quid dicam de apostolo Paulo? an forte et ipse <lb/>
            post mortem iustificatum laudat Abraham, quod, priusquam <lb/>
            circumcideretur, credidit deo, et deputatum est illi ad iustitiam <lb/>
            ? quod tanti pendit, ut nos non ob aliud dicat filios eius <lb/>
            esse effectos, qui eius carne propagati non sumus, nisi quod <lb n="20"/>
            eius fidei uestigia sequamur. 
</p>
          
</div>