<div xmlns="http://www.tei-c.org/ns/1.0" type="textpart" subtype="chapter" n="1">
          <ab>
            <title type="sub">LIBER DECIMUS. </title>
          </ab>
          <p>FAUSTUS dixit: Cur non accipis testamentum uetus? <lb/>
            quia et ab ipso hoc et ex nouo didicimus aliena non concupiscere. <lb/>
            quid autem, inquis, alienum habet. testamentum uetus? <lb/>
            immo quid habet non alienum? diuitias promittit et <lb n="10"/>
            uentris saturitatem et filios et nepotes uitamque longam et <lb/>
            cum his Chananitidis regnum, sed omnia haec circumcisis et <lb/>
            obseruantibus sabbata et immolantibus sibi et abstinentibus a <lb/>
            porcina et huiusmodi ceteris: quae quia ego neglego et <choice><sic>christianus</sic><corr>Christianus</corr></choice> <lb/>
            omnis, ut inepta scilicet et ad salutem animi minime <lb n="15"/>
            pertinentia, idcirco nec quae promittit. ad me iam expectare <lb/>
            cognosco, memorque quia sit mandatum: non concupisces <lb/>
            aliena, Iudaeis bona sua habere libens uolensque permisi <lb/>
            solo scilicet euangelio et regni caelorum splendida hereditate <lb/>
            contentus. nam ut Iudaeo, si sibi euangelium usurparet. <lb n="20"/>
            iure increpitans dicerem: "inprobe, quid tibi cum eo est, cuius <lb/>
            praecepta non seruas?" sic uereor, ne mihi eadem Iudaeus <lb/>
            increpitet tenenti testamentum uetus, cuius mandata contemnam. 
</p>
          
</div>