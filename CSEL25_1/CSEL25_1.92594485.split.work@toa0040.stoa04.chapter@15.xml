<div xmlns="http://www.tei-c.org/ns/1.0" type="textpart" subtype="chapter" n="15">
<p>Puta nos adhuc neminem audisse cuiuspiam religionis <lb/>
            insinuatorem. ecce res noua est a nobis negotiumque susceptum.<lb n="5"/>
            quaerendi sunt, credo, huius rei, si ulla est, professores. <lb/>
            fac nos repperisse alios aliud opinantes et diuersitate opinionum <lb/>
            ad se quemque trahere cupientes. sed inter hos excellere famae <lb/>
            interim celebritate quosdam atque omnium paene occupatione <lb/>
            populorum. utrum isti uerum teneant. magna quaestio est; sed<lb n="10"/>
            nonne prius sunt explorandi, ut, quamdiu erramus, si quidem <lb/>
            homines sumus, cum ipso genere humano errare uideamur? 
</p>
          
</div>