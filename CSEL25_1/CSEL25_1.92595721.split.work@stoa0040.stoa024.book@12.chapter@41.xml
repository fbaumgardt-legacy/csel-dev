<div xmlns="http://www.tei-c.org/ns/1.0" type="textpart" subtype="chapter" n="41">
<p>Nobis autem quisquis dixerit non ideo alia uel gesta <lb n="10"/>
            uel scripta, ut Christus in eis intellegatur, excepta ipsa tanta <lb/>
            consonantia rerum praefiguratarum et nunc inpletarum aliis <lb/>
            praesagiis propheticis apertis manifestisque ferietur, sicuti est <lb/>
            illud: in semine tuo benedicentur omnes gentes. hoc <lb/>
            dictum est ad Abraham. hoc ad Isaac, hoc ad Iacob. unde <lb n="15"/>
            non inmerito dicit: ego sum deus Abraham et deus Isaac <lb/>
            et deus Iacob. conpleturus utique in benedictione omnium <lb/>
            gentium, quod ex eorum semine promisit. nec inmerito ipse <lb/>
            Abraham, cum eius seruus ei iurasset, sub femore suo iussit <lb/>
            eum ponere manum, sciens inde uenturam carnem Christi, in <lb n="20"/>
            quo benedici omnes gentes non nunc praenuntiamus. sed <lb/>
            quod tunc praenuntiatum est, nunc uidemus. 
</p>
          
</div>