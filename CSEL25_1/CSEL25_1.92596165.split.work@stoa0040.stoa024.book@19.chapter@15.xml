<div xmlns="http://www.tei-c.org/ns/1.0" type="textpart" subtype="chapter" n="15">
<p>Quapropter quaeritur quidem inter scrutatores sanctarum <lb/>
            scripturarum, utrum tantum profuerit antiquis iustis fides <lb/>
            passuri et resurrecturi Christi quam uel reuelationibus discebant <lb/>
            uel in prophetis intellegebant, quantum nunc prodest <lb/>
            fides passi et resuscitati, an ipsa effusio sanguinis agni dei. <lb n="10"/>
            quae facta est, sicut ipse dicit, pro multis in remissionem <lb/>
            peccatorum. aliquid utilitatis et purgationis uel dederit uel <lb/>
            addiderit etiam his, qui hoc futurum credentes, antequam <lb/>
            fieret, ex hac uita emigrauerant. et utrum mors eius ad liberationem <lb/>
            etiam mortuos uisitauerit. sed nunc istam quaestionem<lb n="15"/>
            uel pertractando discutere uel aliquid in ea repertum etiam <lb/>
            confirmando definire et longum est et huic operi non necessarium. <lb/>
            </p>
          
</div>