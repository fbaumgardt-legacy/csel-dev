<div xmlns="http://www.tei-c.org/ns/1.0" type="textpart" subtype="chapter" n="90">
<p>Quod enim fratrem defendens occidit Aegyptium, cuiuis <lb/>
            facillime occurrit iniuriosum nobis in hac peregrinatione diabolum <lb/>
            a domino Christo nobis defensis occidi. quod uero in <lb/>
            arena obruit interemptum, manifestum est eius iam morticinam <lb n="15"/>
            praesentiam in eis latere, qui non habent stabile fundamentum. <lb/>
            unde ecclesiam dominus super petram aedificat et <lb/>
            eos, qui audiunt uerbum eius et faciunt, conparat prudenti <lb/>
            uiro, qui aedificat domum suam super petram, ne temptationibus <lb/>
            cedat et corruat; illos autem, qui audiunt et non <lb n="20"/>
            faciunt, conparat stulto aedificanti super arenam, cuius temptata <lb/>
            domus ruina fit magna. 
</p>
          
</div>