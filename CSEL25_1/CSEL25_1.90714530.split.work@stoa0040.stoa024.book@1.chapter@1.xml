<div xmlns="http://www.tei-c.org/ns/1.0" type="textpart" subtype="chapter" n="1">
          <p>Faustus quidam fuit gente Afer, ciuitate Mileuitanus, <lb/>
            eloquio suauis, ingenio callidus, secta Manichaeus ac per hoc <lb n="5"/>
            nefando errore peruersus. noueram ipse hominem, quemadmodum <lb/>
            eum commemoraui in libris Confessionum mearum. <lb/>
            hic quoddam uolumen edidit aduersus rectam <choice><sic>christianam</sic><corr>Christianam</corr></choice> <lb/>
            fidem et catholicam ueritatem. quod cum uenisset in manus <lb/>
            nostras lectumque esset a fratribus, desiderauerunt et iure' <lb n="10"/>
            caritatis, per quam eis seruimus, flagitauerunt, ut ei responderemus. <lb/>
            hoc adgrediar nunc in nomine atque adiutorio domini <lb/>
            et saluatoris <choice><sic>nOstri</sic><corr>nostri</corr></choice> Iesu Christi, ut omnes, qui haec <lb/>
            legent, intellegant, quam nihil sit acutum ingenium et lingua <lb/>
            expolita, nisi a domino gressus hominis dirigantur. quod multis <lb n="15"/>
            etiam tardioribus et inualidioribus occulta aequitate diuinae <lb/>
            misericordiae praestitum est, cum multi acerrimi et <sic>facundiasimi</sic> <lb/>
            deserti adiutorio dei ad hoc uelociter et pertinaciter <lb/>
            currerent, ut a ueritatis uia longius aberrarent. commodum <lb/>
            autem arbitror sub eius nomine uerba eius ponere et sub <lb n="20"/>
            meo responsionem meam. 
</p>
          
</div>