<div xmlns="http://www.tei-c.org/ns/1.0" type="textpart" subtype="chapter" n="34">
<p>Nonnulli quidem non calumniosi et maledici sicut <lb/>
            Faustus, sed eisdem libris honorem debitum deferentes, quos <lb/>
            iste uel non intellegendo reprehendit uel reprehendendo non <lb/>
            intellegit, cum hoc Abrahae factum considerarent, uisum est <lb/>
            eis, quod a firmitate fidei subdefecerit atque titubauerit et<lb n="5"/>
            timore mortis sicut dominum Petrus, ita iste negauerit uxorem. <lb/>
            quod si ita necesse esset intellegi, peccatum hominis agnoscerem; <lb/>
            nec ideo cuncta eius merita deleta atque oblitterata <lb/>
            censerem, sicut nec illius apostoli. quamquam culpa non sit <lb/>
            aequalis negare uxorem et negare saluatorem. nunc uero cum<lb n="10"/>
            habeam, quod intellegam, ne hoc intellegam, nulla causa cogor <lb/>
            temeritate labi ad reprehendendum , quem nemo conuincit <lb/>
            timore lapsum fuisse ad mentiendum. neque enim utrum eius <lb/>
            uxor esset interrogatus, non esse respondit, sed cum ab eo <lb/>
            quaereretur, quid ei esset illa mulier, indicauit sororem, non<lb n="15"/>
            negauit uxorem: tacuit aliquid ueri, non dixit aliquid falsi. 
</p>
          
</div>