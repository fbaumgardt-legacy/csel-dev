<div xmlns="http://www.tei-c.org/ns/1.0" type="textpart" subtype="chapter" n="17">
<p>Quod post septem dies, <sic>v</sic> ex quo ingressus est Noe in <lb/>
            arcam, factum est diluuium: quia spe futurae quietis, quae <lb/>
            septimo die significata est, baptizamur. quod praeter arcam <lb/>
            omnis caro, quam terra sustentabat, diluuio consumpta est: <lb/>
            quia praeter ecclesiae societatem aqua baptismi quamuis<lb n="15"/>
            eadem sit, non solum non ualet ad salutem, sed ualet potius <lb/>
            ad perniciem. quod quadraginta diebus et quadraginta noctibus <lb/>
            pluit: quia omnis reatus peccatorum, qui in decem praeceptis <lb/>
            legis admittitur, per uniuersum orbem terrarum, qui <lb/>
            quattuor partibus continetur — decem quippe quater ducta<lb n="20"/>
            quadraginta fiunt — siue ille reatus, quod ad dies pertinet, <lb/>
            ex rerum <choice><sic>prusperitate</sic><corr>prosperitate</corr></choice> siue, quod ad noctes ex rerum aduersitate <lb/>
            contractus sit, sacramento baptismi caelestis abluitur. 
</p>
          
</div>