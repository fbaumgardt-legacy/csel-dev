<div xmlns="http://www.tei-c.org/ns/1.0" type="textpart" subtype="chapter" n="16">
<p>Nec ideo Moysi famulo dei derogaueris, quia eum 'peccatorem <lb/>
            fuisse et offenso deo suo in monte occisum esse <lb n="10"/>
            dixisti. nouerat enim et ipse in domino gloriari, ut ab eo <lb/>
            saluus fieret: a quo et ille, qui dicit: Christus Iesus uenit <lb/>
            in hunc mundum peccatores saluos facere, quorum <lb/>
            primus ego sum. arguitur enim Moyses uoce diuina. quod <lb/>
            eius fides ad aquam de petra eiciendam aliquantum titubauerit: <lb n="15"/>
            quod ei cum peccato Petri potest esse commune. qui in mediis <lb/>
            fluctibus simili fidei defectu dubitauit. uerum absit, ut credamus <lb/>
            hinc eum esse alienatum ab aeterna societate sanctorum. <lb/>
            qui cum sancto Helia. sicut euangelium loquitur, meruit <lb/>
            clarificato in monte domino adsistere. nam, ut in ueteribus <lb n="20"/>
            legimus libris, etiam post ipsum peccatum quantum sit apud <lb/>
            deum meritum eius adparet. sed quid causae fuerit. ut de <lb/>
            peccato eius tali morte uindicando deus loqueretur, quoniam <lb/>
            pollicitus sum ea ipsa demonstrare ad praenuntiandum Christum <lb/>
            pertinere, quae tu reprehendenda delegeris, faciam, sicut possum, <lb n="25"/>
            domino adiuuante, ut hoc etiam, quod in Moysi morte <lb/>
            reprehendisti. prophetiam fuisse de Christo recte intellegentibus <lb/>
            doceam. 
</p>
          
</div>