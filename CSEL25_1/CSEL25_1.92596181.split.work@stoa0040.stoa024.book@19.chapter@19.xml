<div xmlns="http://www.tei-c.org/ns/1.0" type="textpart" subtype="chapter" n="19">
<p>Non itaque. sicut Faustus opinatur. quaedam dominus <lb/>
            Iesus <sic>adinpleuit</sic>. quae ab antiquis iustis iam dicta erant ante<lb n="5"/>
            legem Moyseos, sicuti est: non occides. quod non contrario <lb/>
            redarguit, sed magis firmauit. cum et ab ira et a conuicio <lb/>
            reuocauit. quaedam uero soluit. quae propria uidebantur legis <lb/>
            Hebraeorum, sicuti est: oculum pro oculo. dentem pro <lb/>
            dente. quod uidetur potius abstulisse quam confirmasse. cum<lb n="10"/>
            ait: ego autem dico uobis non resistere malo; sed si <lb/>
            quis te percusserit in maxillam tuam dextram. praebe <lb/>
            illi et alteram et cetera. nos enim dicimus etiam haec. <lb/>
            quae isti putant soluisse Christum. uelut contraria referendo <lb/>
            et tunc pro tempore bene fuisse instituta et nunc a Christo <lb n="15"/>
            non soluta, sed adinpleta. 
</p>
          
</div>