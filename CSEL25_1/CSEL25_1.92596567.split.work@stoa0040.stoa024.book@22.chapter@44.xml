<div xmlns="http://www.tei-c.org/ns/1.0" type="textpart" subtype="chapter" n="44">
<p>Ab illo autem opere ita patrem abhorrere sentiebant. <lb/>
            ut id se inpleturas esse non crederent. nisi eius ignorantiam <lb/>
            procurarent. namque, ut scriptum est, inebriauerunt eum et <lb n="5"/>
            se nescienti miscuerunt. quapropter culpandus est quidem, <lb/>
            non tamen quantum ille incestus, sed quantum illa meretur <lb/>
            ebrietas. nam et hanc lex aeterna condemnat, quia cibum ac <lb/>
            potum ad ordinem naturalem non nisi gratia conseruandae <lb/>
            salutis admittit. quamuis ergo inter ebriosum et ebrium plurimum<lb n="10"/>
            intersit — nam nec ebriosus semper est ebrius nec <lb/>
            quisquis aliquando ebrius consequenter ebriosus est — tamen <lb/>
            in homine iusto huius ipsius etsi non ebriositatis, at certe <lb/>
            ebrietatis causa quaerenda est. quid enim tandem cogebat, ut <lb/>
            filiabus suis crebra uina miscentibus aut fortasse nec mixta<lb n="15"/>
            crebro porrigentibus consentiret aut crederet? an ad hoc filias <lb/>
            nimiam tristitiam fingentes ita uoluit consolari, ut illius destitutionis <lb/>
            et materni luctus dolor de cogitatione mentis ebriae <lb/>
            fugaretur, etiam ipsas tantundem bibere existimans et aliqua <lb/>
            fraude agentes ne biberent? sed etiam talem tristibus suis <lb n="20"/>
            adhibere consolationem quomodo uirum iustum decuerit, non <lb/>
            uidemus. an aliqua Sodomitarum arte pessima etiam paucis <lb/>
            poculis patrem sic inebriare potuerunt, ut illud peccatum <lb/>
            cum ignorante uel potius de ignorante conmitterent ? sed <lb/>
            mirum, si hoc scriptura diuina tacuisset uel seruum suum <lb n="25"/>
            deus sine aliquo uoluntatis eius uitio perpeti sineret. 
</p>
          
</div>