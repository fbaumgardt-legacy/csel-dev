<div xmlns="http://www.tei-c.org/ns/1.0" type="textpart" subtype="chapter" n="1"> 
          <ab>
            <title type="sub">LIBER UICESIMUS TERTIUS. </title>
          </ab>
          <p>FAUSTUS dixit: Disputanti mihi aliquando quidam ex <lb/>
            numerosa plebe respondens ait: accipis Iesum de Maria natum? <lb/>
            cui ego: quemnam, inquam, dicis Iesum? nam plures in <sic>Hebraismo</sic> <lb/>
            fuerunt Iesus: unus quidem Naue filius, discipulus <lb/>
            Moysi; alter uero filius Iosedech sacerdotis magni; item alius, <lb n="10"/>
            qui dictus est filius Dauid; alius uero filius dei . quemnam <lb/>
            ergo istorum de Maria natum quaeris ex me utrum accipiam ? <lb/>
            utique, inquit, filium dei. cui ego: et quo auctore quoue <lb/>
            magistro docente istud accipiam? at ille, Matthaeo, inquit. <lb/>
            cui rursum ego: quid enim Matthaeus scripsit? et ille: liber <lb n="15"/>
            generationis Iesu Christi filii Dauid, <sic>JiIii</sic> Abraham, <lb/>
            et cetera. tum ego: putaueram, inquam. quia esses dicturus <lb/>
            liber generationum Iesu Christi filii dei, et me paraueram ad <lb/>
            praescribendum; sed quia nunc fideliter capitulum memorasti, . <lb/>
            admonendus tantum es, ut id, quod recitasti, consideres. neque <lb n="20"/>
            enim Matthaeus hic se dei filii generationem scribere fatetur <lb/>
            instituisse, sed filii Dauid. 
</p>
          
</div>