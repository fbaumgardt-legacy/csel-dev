<div xmlns="http://www.tei-c.org/ns/1.0" type="textpart" subtype="chapter" n="27">
<p>Haec in scripturis sanctis sancta spectacula quem non <lb/>
            delectant. sanam doctrinam non sustinens ad fabulas conuertitur. <lb/>
            et illae quidem fabulae animas in qualibet corporis <lb/>
            aetate pueriles uaria quadam delectatione sollicitant. sed nos, <lb/>
            iam corpus Christi, agnoscamus in psalmo uocem nostram et<lb n="5"/>
            dicamus ei: narrauerunt mihi iniusti delectationes, <lb/>
            sed non sicut lex tua, domine. Christus mihi ubique illorum <lb/>
            librorum, ubique illarum scripturarum peragranti et anhelanti <lb/>
            in sudore illo damnationis humanae siue ex aperto <lb/>
            siue ex occulto occurrit et reficit. ipse mihi et ex nonnulla<lb n="10"/>
            difficultate inuentionis suae desiderium <choice><sic>infiammat</sic><corr>inflammat</corr></choice>, quo id <lb/>
            quod inuenero, auide sorbeam medullisque reconditum salubriter <lb/>
            teneam. 
</p>
          
</div>