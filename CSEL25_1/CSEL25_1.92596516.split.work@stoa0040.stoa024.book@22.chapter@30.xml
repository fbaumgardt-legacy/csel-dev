<div xmlns="http://www.tei-c.org/ns/1.0" type="textpart" subtype="chapter" n="30">
<p>Aeterna ergo lege consulta, quae ordinem naturalem <lb/>
            conseruari iubet, perturbari uetat, uideamus quid peccauerit, <lb/>
            id est, quid contra istam legem fecerit pater Abraham in his,<lb n="5"/>
            quae uelut magna crimina Faustus obiecit. habendae, inquit, <lb/>
            prolis insana flagrans cupidine et deo, qui id iam <lb/>
            sibi de Sara coniuge promiserat, minime credens, <lb/>
            cum pelice uolutatus sit. insana uero iste.Faustus criminandi <lb/>
            cupiditate caecatus et haeresis suae nefas prodidit et<lb n="10"/>
            Abrahae concubitum nesciens erransque laudauit. sicut enim <lb/>
            lex illa -aeterna, id est uoluntas dei creaturarum omnium <lb/>
            conditoris conseruando naturali ordini consulens, non ut <lb/>
            satiandae libidini seruiatur, sed ut saluti generis prospiciatur, <lb/>
            ad prolem tantummodo propagandam mortalis carnis delectationem<lb n="15"/>
            dominatu rationis in concubitu relaxari sinit: sic e <lb/>
            contrario peruersa lex Manichaeorum, ne deus eorum, quem <lb/>
            ligatum in omnibus seminibus plangunt, in conceptu feminae <lb/>
            artius conligetur, prolem ante omnia deuitari a concumbentibus <lb/>
            iubet, ut deus eorum turpi lapsu potius effundatur quam <lb n="20"/>
            crudeli nexu Ãœinciatur. non igitur Abraham prolis habendae <lb/>
            insana cupiditate flagrabat, sed Manichaeus prolis deuitandae <lb/>
            insana uanitate delirabat. proinde ille naturae ordinem seruans <lb/>
            nihil humano concubitu agebat, nisi ut homo nasceretur; iste <lb/>
            peruersitatem fabulae obseruans nihil in quolibet concubitu <lb n="25"/>
            timebat, nisi ne deus captiuaretur. 
</p>
          
</div>