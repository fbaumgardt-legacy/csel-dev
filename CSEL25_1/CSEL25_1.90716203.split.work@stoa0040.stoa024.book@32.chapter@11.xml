<div xmlns="http://www.tei-c.org/ns/1.0" type="textpart" subtype="chapter" n="11">
<p>Quid? quod et pascha a nobis obicit celebrari nec <lb/>
            quod ita ut Iudaei celebramus insultat. cum ouem magis <lb/>
            nos habeamus in re praesentis euangelii, non in umbra futuri, <lb n="5"/>
            eiusque occisionem cum cotidie tum maxime anniuersaria <lb/>
            sollemnitate non uenturam praesignemus, sed factam commemoremus, <lb/>
            ideo sane dies paschae sollemnitatis nostrae ad <lb/>
            diem celebrationis umbraticae Iudaeorum non <choice><sic>occunit</sic><corr>occurrit</corr></choice>, ut et <lb/>
            dominicum diem, quo Christus resurrexit, conplecteremur. <lb n="10"/>
            azyma uero qui rectae fidei christiani sunt, non in fermento <lb/>
            ueteris uitae, hoc est malitiae, sed in ipsius fidei ueritate et <lb/>
            sinceritate custodiunt, non septem diebus, sed omni die: quod <lb/>
            significatum est numero dierum septenario, quo cotidie omnis <lb/>
            uoluitur dies. quod etsi aliquantum laboriosum est in hoc<lb n="15"/>
            saeculo, quoniam angusta et arta uia est, quae ducit ad uitam, <lb/>
            merces tamen certa seruatur. nam ipse labor significatus est <lb/>
            illis picridiis, quod aliquantulum subamara sint. 
</p>
          
</div>