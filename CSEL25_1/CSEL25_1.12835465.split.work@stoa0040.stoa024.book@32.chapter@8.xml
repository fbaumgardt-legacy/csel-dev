<div xmlns="http://www.tei-c.org/ns/1.0" type="textpart" subtype="chapter" n="8">
<p>AUGUSTINUS respondit: Nos ueteris testamenti scripturas <lb/>
            omnes, ut dignum est, ueras diuinasque laudamus, uos scripturas <lb/>
            noui testamenti tamquam falsatas corruptasque pulsatis. <lb/>
            nos ea, quae nunc de libris testamenti ueteris non obseruamus, <lb/>
            congruenter tamen illo tempore atque illi populo fuisse <lb n="5"/>
            praecepta nobisque in eis ipsis, quae non obseruamus, significata, <lb/>
            quae intellegamus et spiritaliter teneamus. non solum <lb/>
            dicimus, sed in apostolicis quoque litteris ostendimus et docemus; <lb/>
            uos autem omnia, quae in libris noui testamenti non <lb/>
            accipitis, omnino reprehenditis nec a Christo nec ab apostolis <lb n="10"/>
            eius dicta uel conscripta adseueratis. uidetis ergo, quantum <lb/>
            inter nos et uos, quod ad hanc rem adtinet, distet. cum itaque <lb/>
            a uobis quaeritur, quare non omnia in libris noui testamenti <lb/>
            accipitis, sed et in eis libris, in quibus adprobatis <lb/>
            aliqua, multa respuitis, reprehenditis, accusatis, a corruptoribus <lb n="15"/>
            inserta esse contenditis, nolite in exemplum adsumere <lb/>
            distinctionem fidei uel obseruationis nostrae, sed rationem <lb/>
            reddite praesumptionis uestrae. 
</p>
          
</div>