<div xmlns="http://www.tei-c.org/ns/1.0" type="textpart" subtype="chapter" n="16">
<p>Ita et mentem tuam aram fecisti, sed uide cuius. ex <lb/>
            ipsis enim artibus et disciplinis tuis adparet, quibus eam inbutam <lb/>
            esse dixisti. illae artes et disciplinae uetant panem<lb n="10"/>
            porrigere mendicanti homini, ut in ara uestra cum sacrificio <lb/>
            crudelitatis ardeatis: talem aram domino destruente, qui ex <lb/>
            lege commemorat, quali odore delectatur deus dicens: misericordiam <lb/>
            uolo quam sacrificium. ubi autem hoc dominus <lb/>
            commemorauerit, adtendite, cum scilicet transiret per<lb n="15"/>
            segetem et esurientes discipuli eius uellerent spicas, quod <lb/>
            homicidium esse uos dicitis ex disciplina uestra, qua inbuistis <lb/>
            mentem uestram. aram sane non dei. sed daemoniorum mendaciloquorum, <lb/>
            ex quorum doctrinis inusta cauteriatur maligna <lb/>
            conscientia, homicidium appellans, quam ueritas <choice><sic>iDnocentiam</sic><corr>innocentiam</corr></choice><lb n="20"/>
            dicit. ita enim Iudaeis ait, ubi uos quoque futuros percussit <lb/>
            atque destruxit: si sciretis, quid sit "misericordiam <lb/>
            uolo quam sacrificium", numquam condemnassetis innocentes. <lb/>
            </p>
          
</div>