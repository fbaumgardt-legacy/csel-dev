<div xmlns="http://www.tei-c.org/ns/1.0" type="textpart" subtype="chapter" n="4">
<p>Cur autem Matthaeus ab Abraham coeperit descendens <lb/>
            usque ad Ioseph, Lucas autem a Ioseph coeperit ascendens <lb/>
            non usque ad Abraham, sed usque ad deum, qui fecit hominem <lb/>
            et dato praecepto potestatem dedit, ut credens filius dei <lb/>
            fieret, et cur ille in capite libri generationes ipsas enumerauit. <lb n="5"/>
            ille autem, cum dominus saluator a Iohanne baptizatus fuisset; <lb/>
            et quid sibi uelit numerus generationum secundum Matthaeum, <lb/>
            ut ter <sic>Xini</sic> digerantur, quibus in summam conputatis tamquam <lb/>
            una minus adpareat; numerus autem generationum <lb/>
            secundum Lucam, qui in baptismo domini commemoratur,<lb n="10"/>
            ad septuaginta et septem perueniat — quem numerum ipse <lb/>
            dominus in peccatorum remissione commendat dicens: non <lb/>
            tantum septies, sed etiam septuagies septies —: nullo <lb/>
            pacto indagare possetis, nisi aut ab aliquo catholico id audiretis, <lb/>
            non quolibet, sed quodam diuinarum scripturarum<lb n="15"/>
            studioso, et quantum posset, perito, aut ipsi ab errore correcti <lb/>
            pietate catholica peteretis, ut acciperetis, quaereretis, ut <lb/>
            inueniretis, pulsaretis, ut intraretis. 
</p>
          
</div>