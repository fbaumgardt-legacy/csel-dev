<div xmlns="http://www.tei-c.org/ns/1.0" type="textpart" subtype="chapter" n="3">
<p>Ad haec et prophetas ac patriarchas uestros cur nos <lb/>
            blasphemare existimetis, ego non uideo. nam si a nobis scripta <lb/>
            haec dictataue fuissent, quae idem commisisse leguntur, esset <lb/>
            uestra <choice><sic>baec</sic><corr>haec</corr></choice> in nos non inrationabilis accusatio; ubi uero aut <lb/>
            ab ipsis eadem scripta sunt contra honestatis morem de uitiis <lb n="10"/>
            captantibus gloriam aut ab eorum sociis ac paribus, nostra <lb/>
            quae istic culpa est? damnamus enim detestati actus iniquos, <lb/>
            quos ultro de se nec interrogati confessi sunt rei; aut si haec <lb/>
            per inuidiam scriptorum aduersus eos malignitas finxit, puniantur <lb/>
            scriptores, damnentur eorum libri, purgetur propheticum <lb n="15"/>
            nomen indigna fama, grauitati atque censurae suae patriarcharum <lb/>
            reddatur auctoritas. 
</p>
          
</div>