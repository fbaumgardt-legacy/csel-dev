<div xmlns="http://www.tei-c.org/ns/1.0" type="textpart" subtype="chapter" n="6">
<p>Quid in ipsa carne uitalia uiscera, totius formae conuenientia, <lb/>
            membra operandi, uasa sentiendi locis atque officiis <lb/>
            suis cuncta distincta et concordi unitate contexta moderatione <lb n="5"/>
            mensurarum, parilitate numerorum, ordine ponderum nonne <lb/>
            indicant artificem suum deum uerum, cui uere dictum est: <lb/>
            omnia in mensura et numero et pondere disposuisti? <lb/>
            si ergo cor non peruersum atque corruptum uanis fabulis <lb/>
            haberetis, inuisibilia enim eius etiam per ista, quae in hac <lb n="10"/>
            infima et carnali creatura facta sunt, intellecta conspiceretis. <lb/>
            unde enim istis haec, quae commemoraui, nisi ab illo, cuius <lb/>
            unitate omnis modus sistitur, cuius sapientia omnis pulchritudo <lb/>
            formatur, cuius lege omnis ordo disponitur? quodsi ad <lb/>
            ista intuenda oculum non habetis, apostolica uos ducat <lb n="15"/>
            auctoritas. 
</p>
          
</div>