<div xmlns="http://www.tei-c.org/ns/1.0" type="textpart" subtype="chapter" n="15">
<p>Quod cuncta animalium genera in arcam clauduntur: <lb n="5"/>
            sicut omnes gentes, quas etiam Petro demonstratus discus ille <lb/>
            significat, ecclesia continet. qucd et munda et inmunda ibi <lb/>
            sunt animalia: sicut in ecclesiae sacramentis et boni et mali <lb/>
            uersantur. quod septena sunt munda et bina inmunda: non <lb/>
            quia pauciores sunt mali quam boni, sed quia boni seruant <lb n="10"/>
            unitatem spiritus in uinculo pacis. sanctum autem spiritum <lb/>
            diuina scriptura in septiformi operatione commendat sapientiae <lb/>
            et intellectus, consilii et fortitudinis, scientiae et pietatis <lb/>
            et timoris dei. unde et ille numerus quinquaginta dierum ad aduentum <lb/>
            sancti spiritus pertinens in septies septenis, qui fiunt quadraginta <lb n="15"/>
            nouem, uno addito consummatur: propter quod dictum <lb/>
            est: studentes seruare unitatem spiritus in uinculo <lb/>
            pacis. mali autem in binario numero ad schismata faciles <lb/>
            et quodam modo diuisibiles ostenduntur. quod ipse Noe <lb/>
            cum suis octauus enumeratur: quia in Christo spes resurrectionis <lb n="20"/>
            nostrae adparuit, qui octauo die, id est post sabbati <lb/>
            septimum primo a mortuis resurrexit; qui dies a passione <lb/>
            tertius, in numero autem dierum, qui per omne tempus uoluuntur, <lb/>
            octauus et primus est. 
</p>
          
</div>