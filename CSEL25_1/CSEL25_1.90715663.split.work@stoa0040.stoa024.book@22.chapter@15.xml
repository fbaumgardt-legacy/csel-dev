<div xmlns="http://www.tei-c.org/ns/1.0" type="textpart" subtype="chapter" n="15">
<p>An forte, quae de nouo testamento similia protulimus, <lb/>
            ipsa quoque audent dicere falsa esse atque peruersa priuilegio <lb/>
            illo suo diabolico, ut quicquid est in euangelio uel epistulis <lb n="20"/>
            canonicis, quo adiuuari haeresim suam putent, id esse a Christo <lb/>
            et apostolis dictum teneant atque suadeant, quicquid autem <lb/>
            ex eisdem codicibus aduersus eos sonuerit, inmissum ab infalsatoribus <lb/>
            ore inpudenti ac sacrilego non dubitent dicere? <lb/>
            cui furori eorum auctoritatem omnium librorum extinguere <lb n="25"/>
            atque abolere conanti iam supra, quantum suscepti operis <lb/>
            ratio sinere uidebatur, non pauca respondi. 
</p>
          
</div>