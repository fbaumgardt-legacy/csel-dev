<div xmlns="http://www.tei-c.org/ns/1.0" type="textpart" subtype="chapter" n="37">
<p>Quis potest ex occasione alterius operis omnia, quae<lb n="5"/>
            in illis ueteribus legis et prophetarum libris figurate Christum <lb/>
            adnuntiant, quantalibet breuitate perstringere ? nisi forte quis <lb/>
            putat ingenio fieri, ut ea quae rerum ordine per sua tempora <lb/>
            cucurrerunt, ad Christi significationes interpretando uertantur. <lb/>
            hoc forte Iudaei possunt dicere siue pagani; eis autem, qui<lb n="10"/>
            se christianos putari uolunt, premit ceruicem apostolica auctoritas <lb/>
            dicens: omnia haec in figura contingebant illis <lb/>
            et: haec omnia figurae nostrae fuerunt. nam si Ismahel <lb/>
            et Isaac homines nati duo testamenta significant, quid credendum <lb/>
            est de tot factis. quae nullo naturali <choice><sic>usn</sic><corr>usu</corr></choice>, nulla negotii<lb n="15"/>
            necessitate facta sunt? nihilne significant? si quis nostrum, <lb/>
            qui Hebraeas litteras ignoramus, id est ipsos uocum characteres, <lb/>
            uideret eas in pariete conscriptas honorato aliquo loco: <lb/>
            quis esset tam excors, ut eo modo pictum parietem putaret? <lb/>
            ac non potius intellegeret scriptum, ut si legere non ualeret, <lb n="20"/>
            non tamen illos apices aliquid significare dubitaret? ita prius <lb/>
            illa omnia. quae sunt in uetere instrumento scripturarum <lb/>
            sanctarum, . quisquis non peruerso animo legerit, sic oportet <lb/>
            moueatur, ut aliquid ea significare non ambigat. 
</p>
          
</div>