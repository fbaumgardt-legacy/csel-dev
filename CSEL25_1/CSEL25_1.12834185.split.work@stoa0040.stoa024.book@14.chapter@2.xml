<div xmlns="http://www.tei-c.org/ns/1.0" type="textpart" subtype="chapter" n="2">
<p>AUGUSTINUS respondit: Pius homo Faustus dolet Christum <lb/>
            esse maledictum a Moyse et ob hoc odit Moysen, quia <lb/>
            diligit Christum. interim, antequam aperiam, in quam magno <lb n="10"/>
            sacramento et quam pie dictum sit: maledictus omnis, <lb/>
            qui in ligno pependerit, istos pios homines interrogo, cur <lb/>
            irascantur Moysi. quandoquidem maledictum eius ad Christum <lb/>
            istorum non peruenerit. si enim Christus pependit in ligno, <lb/>
            clauis utique adfixus est: unde etiam ipsas cicatrices post <lb n="15"/>
            resurrectionem discipulo minus credulo demonstrauit. quod si <lb/>
            ita est, utique uulnerabile atque mortale corpus habuit, quod <lb/>
            isti nolunt fateri. si ergo et illa uulnera et illae cicatrices <lb/>
            falsae erant, falsum est et quod pependit in ligno. non itaque <lb/>
            potuit ad eum illa maledictio peruenire, non est, quod suscenseant<lb n="20"/>
            ei, a cuius ore processit. itaque si ipsi irasci se fingunt <lb/>
            ei, qui maledixerit falsae morti Christi, quod secundum ipsos <lb/>
            dixerim: quomodo fugiendi sunt, qui non maledicunt Christum. <lb/>
            sed quod est execrabilius. criminantur? si enim <sic>nOlI</sic> est accipiendus, <lb/>
            qui maledictum ingerit mortalitati, quomodo est <lb n="25"/>
            detestandus, qui fallaciam obicit ueritati? sed iam uideamus <lb/>
            ex occasione calumniantium haereticorum. quomodo illud sacramentum <lb/>
            fidelibus exponatur. 
</p>
          
</div>