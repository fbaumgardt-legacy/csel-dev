<div xmlns="http://www.tei-c.org/ns/1.0" type="textpart" subtype="section" n="20"><p><lb/>
            et ut uobis clarius manifestiusque monstremus, cuius sit <milestone unit="altpage" n="37b"/> pretii <lb n="10"/>
            homo, quem simillimum creditis potentiae superioris existere, <lb/>
            concipite animis hanc imaginem uestris et, quod fieri si adgrediamur <lb/>
            potest, tamquam si simus adgressi, similitudinis <lb/>
            adsumptione teneamus. sit igitur nobis tellure in effossa locus <lb/>
            habitabilis formam cubilis efficiens, tecto et parietibus clausus,<lb n="15"/>
            non algidus in frigore, non feruoris nimii in calore, sed ita <lb/>
            temperatus et medius, ut nec frigoris sensum nec ardorem <lb/>
            ualidum perpetiamur aestatis. in hunc sonus omnino nullius <lb/>
            incidat uocis, non auis, non bestiae, non tempestatis, non <lb/>
            hominis, non denique fragoris alicuius aut concrepantis terribiliter<lb n="20"/>
            caeli. excogitemus deinde quemadmodum lumen accipiat: <lb/>
            non ex inlato igni neque ex sole conspecto sed nothum aliquid <lb/>
            fiat, quod imaginem luminis caligine interposita. mentiatur; <lb/>
            ianua non una sit nec sit introitus rectus, adeatur inflexibus <lb/>
            flexuosis nec recludatur aliquando, nisi cum necessaria ratio  <lb n="25"/>
            postularit.</p></div>