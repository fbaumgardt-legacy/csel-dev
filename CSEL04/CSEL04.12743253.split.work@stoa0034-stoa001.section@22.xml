<div xmlns="http://www.tei-c.org/ns/1.0" type="textpart" subtype="section" n="22"><p>ergo si haec cassa sunt  <lb/>
            nec rationis alicuius habentia firmitatem, sacrificiorum et ipsa <lb n="5"/>
            inanis est ratio. etenim qui potis est habere idoneam: id quod <lb/>
            sequitur causam, cum ipsum illud primum, a quo defluit secundum, <lb/>
            inanissimum esse reperiatur et uacuum et, nulla soliditate <lb/>
            firmatum? Telluri, inquiunt, matri scrofa inciens immolatur <lb/>
            et feta, at Mineruae uirgini uirgo caeditur uitula, nullis <lb n="10"/>
            umquam stimulis nullius operis excitata ad conatus. atquin <lb/>
            nos arbitramur nec uirginem uirgini oportuisse mactari, ne <lb/>
            uirginitas uiolaretur in pecude, qua dea plurimum pollet, nec <lb/>
            Telluri grauidas atque fetas ob honorem fecunditatis ipsius, <lb/>
            quam cuncti expetimus et optamus inextinguibili semper <lb n="15"/>
            â€  fecunditate procedere. nam si, quia <choice><sic>uirgp</sic><corr>uirgo</corr></choice> Tritonia est, idcirco <lb/>
            ei conuenit uirgines hostias immolari, et quod Tellus est mater, <lb/>
            consimiliter grauidis accipienda est scrofis, ergo et musicis <lb/>
            Apollo, quod musicus, et quod medicus Aesculapius, medicis,. <lb/>
            et quod faber Vulcanus est, fabris, et quod Mercurius eloquens, <lb n="20"/>
            eloquentibus debet disertissimisque mactari. quodsi dicere istud <lb/>
            insanum est aut ut mediocriter pronuntiem brutum, multo <lb/>
            illud maioris amentiae est, fetas iugulare Telluri, quod sit <lb/>
            fetibus grauior, Mineruae castas et uirgines, quia sit <milestone unit="altpage" n="145b"/> pura,  <lb/>
            uirginitatis intactae.</p></div>