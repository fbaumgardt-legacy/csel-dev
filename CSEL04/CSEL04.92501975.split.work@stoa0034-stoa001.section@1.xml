<div xmlns="http://www.tei-c.org/ns/1.0" type="textpart" subtype="section" n="1"><p rend="script"> Interrogare uos libet ipsosque ante omnia Romanos, dominos <lb/>
            rerum ac principes, utrumne existimetis Pietatem Concordiam <lb/>
            Salutem Honorem Virtutem Felicitatem ceteraque huiusmodi <lb/>
            nomina quibus aras uidemus a uobis cum magnificis exaedificatas<lb n="5"/>
            delubris uim habere diuinam caelique in regionibus <lb/>
            degere an ita ut adsolet dicis causa, ex eo quod optamus et <lb/>
            uolumus bona ista nobis contingere, superorum retuleritis in  <lb/>
            censum? nam si uerba <milestone unit="altchapter" n="80b"/> existimantes haec cassa et nullius <lb/>
            substantiae nomina diuinis tamen regionibus consecratis, erit<lb n="10"/>
            uobis uidendum, <choice><sic>Utrumoe</sic><corr>Utrumne</corr></choice> istud puerile sit ludicrum an uestrorum <lb/>
            numinum delusionem spectans, quibus coaequatis et <lb/>
            adiungitis inanium figmenta uerborum? sin autem ex animi <lb/>
            certiore sententia deos esse et haec rati templis et puluinaribus <lb/>
            honorastis, inscitiam nostram ut doceatis oramus: Victoria <lb n="15"/>
            Pax Aequitas et cetera quae in superioribus dicta sunt quanam <lb/>
            ratione, qua uia intellegi possunt dii esse atque ad superorum  <lb/>
            concilium pertinere?</p></div>