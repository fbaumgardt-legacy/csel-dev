<div xmlns="http://www.tei-c.org/ns/1.0" type="textpart" subtype="section" n="15"><p>sed fuerunt aliquando nonnulla <lb/>
            in necessitatibus tempora: et relaxata sunt abundantiis rursus; <lb/>
            contra uoluntatem quaedam bella administrata: et uictoriis<lb n="5"/>
            postmodum successibusque correcta. quid ergo, dicemus iniuriarum <lb/>
            nostrarum deos modo memores esse modo esse rursus <lb/>
            immemores? si quo tempore fames est irati esse dicuntur, <lb/>
            sequitur ut abundantiae tempore irati et difficiles non sint: atque <lb/>
            ita perducitur res eo ut uicibus ludicris et ponant et repetant <lb n="10"/>
            iras et in integrum se semper offensionum * recordatione  <lb/>
            restituant.</p></div>