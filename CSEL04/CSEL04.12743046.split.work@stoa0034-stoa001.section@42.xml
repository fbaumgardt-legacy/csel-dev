<div xmlns="http://www.tei-c.org/ns/1.0" type="textpart" subtype="section" n="42"><p>nisi forte dicetis — hoc enim solum restat,  <lb/>
            quod a uobis posse uideatur opponi — deos sua mysteria nolle <lb/>
            ab hominibus sciri et idcirco historias ambagibus esse allegoricis <lb/>
            scriptas. et unde uobis est liquidum, quod hominibus <lb n="5"/>
            superi nolint sua mysteria publicari? unde illa uos scitis aut <lb/>
            cur ea dissoluere in allegoriarum explanatione curatis? ad extremum <lb/>
            et ultimum quid sibi dii uolunt, ut honesta cum <lb/>
            nolint, turpissima de se dici atque indecora pat-iantur? Attidem\ <lb/>
            cum nominamus, solem, inquit, significamus et dicimus: sed <lb n="10"/>
            si Attis sol est, quemadmodum conmemoratis et dicitis, quis <lb/>
            erit Attis ille, quem in Phrygia genitum uestrae produnt <lb/>
            atque indicant litterae, quem passum esse res certas, fecisse <lb/>
            item res certas, quem in spectaculis ludicris theatra uniuersa <lb/>
            nouerunt, cui inter sacros cultus res uidemus fieri specialiter <lb n="15"/>
            annuas nominatimque diuinas? utrumne ab sole ad hominem <lb/>
            an ab homine ad solem uocabuli huius facta translatio est? <lb/>
            si enim nomen istud principali erat ab origine solis, quid <lb/>
            tandem de uobis sol aureus meruit, ut ei cum semiuiro faceretis <lb/>
            uocabulum istud esse commune? sin hirquinum et Phrygium <lb n="20"/>
            est, quid Phaethontis genitor, pater huius luminis et <lb/>
            claritatis admisit, ut abciso ab homine dignus uideretur uocari <lb/>
            et augustior fieret euirati corporis nuncupatione signatus?</p></div>