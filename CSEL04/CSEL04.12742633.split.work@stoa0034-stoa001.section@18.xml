<div xmlns="http://www.tei-c.org/ns/1.0" type="textpart" subtype="section" n="18"><p>quid ergo, inquiet aliquis, <lb/>
            non audit deus, non loquitur, non ante se positas res uidet, <lb/>
            non intuetur? suo forsitan genere, non nostro. neque enim <lb/>
            ueri aliquid scire tanta in re possumus aut suspicionibus indagare, <lb/>
            quas esse apud nos liquet instabiles, lubricas et uanorum<lb n="5"/>
            similitudines somniorum. si enim dixerimus isdem illum <lb/>
            rationibus uidere quibus et nos uidemus, sequitur ut intellegi <lb/>
            debeat, superiectas pupulis eum habere membranulas, coniuere, <lb/>
            nictare, radiis aut imaginibus cernere, aut quod oculis commune <lb/>
            est omnibus, sine alterius luminis commixtione nihil <lb n="10"/>
            omnino conspicere. quod ipsum similiter de auditu ac de eloquii  <lb/>
            forma et uerborum prolatione dicendum est: <milestone unit="altchapter" n="71"/> si per aures <lb/>
            audiat, eas quoque habere <choice><sic>flexiiosis</sic><corr>flexuosis</corr></choice> tramitibus perforatas, qua <lb/>
            inrepere uox possit sensum nuntiatura sermonis, aut si uerba <lb/>
            ore funduntur, labia habere cum dentibus, quorum inflictu et <lb n="15"/>
            mobilitate multiiuga lingua sonos articulet et uocem in <choice><sic>nerba</sic><corr>uerba</corr></choice>  <lb/>
            conformet.</p></div>