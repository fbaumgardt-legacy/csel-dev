<div xmlns="http://www.tei-c.org/ns/1.0" type="textpart" subtype="section" n="12"><p> <lb/>
            superciliosa nimium res est, cum ipse sis non tuus, aliena <lb/>
            etiam in possessione uerseris, potentioribus dare condicionem <lb/>
            uelle, ut id fiat quod cupias, non quod in rebus inueneris <lb/>
            antiquis constitutionibus fixum. quare habere si locum uestras <lb n="5"/>
            uultis querimonias, homines, prius est ut doceatis, unde uel <lb/>
            qui sitis, uobisne sit genitus et fabricatus mundus an in eum <lb/>
            ueneritis alienis ex regionibus inquilini. quod cum dicere non <lb/>
            sit uestrum neque explicare possitis cuius rei causa sub hac <lb/>
            caeli conuexione uersemini, desistite arbitrari pertinere ad uos <lb n="10"/>
            quicquam, cum ea quae fiunt non partiliter fiant, sed ad census <lb/>
            summam redeant referanturque totius.</p></div>