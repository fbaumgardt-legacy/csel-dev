<div xmlns="http://www.tei-c.org/ns/1.0" type="textpart" subtype="section" n="38"><p>Sed si dii immortales nequeunt, inquit, irasci neque ullis animorum  <lb/>
            adfectibus eorum quatitur concutiturque natura, quid <lb n="5"/>
            historiae sibi uolunt, quid annales, quorum in conscriptionibus <lb/>
            legimus nonnullis offensionibus deos motos pestilentias, sterilitates <lb/>
            ac frugum inopias aliaque intulisse ciuitatibus nationibusque <lb/>
            discrimina eosque rursus sacrorum satisfactione placatos <lb/>
            indignationum <choice><sic>posuissg</sic><corr>posuisse</corr></choice> feruores et in habitum laetiorem statum <lb n="10"/>
            caeli tempestatumque mutasse? quid terrarum fremitus, quid <lb/>
            motus, quos esse accepimus factos, quod essent acti per indiligentiam <lb/>
            ludi nec ad suam formam condicionemque curati, <lb/>
            instauratis his tamen et curiosa obseruatione repetitis superorum <lb/>
            conquieuisse terrores et ad hominum curam familiaritatemque <lb n="15"/>
            reuocatos? quotiens, <sic>natum</sic> iussis haruspicumque responsis <lb/>
            postquam diuina res facta est et ex gentibus <milestone unit="altpage" n="154"/> transmarinis  <lb/>
            acciti dii quidam delubraque his facta et in altioribus <lb/>
            columnis signa quaedam et simulacra sunt constituta, et inminentium <lb/>
            auersi sunt periculorum metus et grauissimi hostes <lb n="20"/>
            pulsi et amplificata res publica est et uictoriarum frequentibus <lb/>
            gaudiis et prouinciarum possessione conplurium? quod utique <lb/>
            non fieret, si sacrificia, si ludos ceterosque aspernarentur dii <lb/>
            cultus neque se honorari eorum procurationibus ducerent. si <lb/>
            ergo his datis calor omnis numinum indignatioque frigescunt <lb n="25"/>
            uertunturque in prospera ea quae uidebantur adferre terrores: <lb/>
            manifestum est haec omnia non sine caelitum fieri uoluntate, <lb/>
            et quod ea tribuantur a nobis, inaniter et cum tota inperitia <lb/>
            reprehendi.</p></div>