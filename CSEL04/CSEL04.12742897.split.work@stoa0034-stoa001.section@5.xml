<div xmlns="http://www.tei-c.org/ns/1.0" type="textpart" subtype="section" n="5"><p>apud Timotheum, non ignobilem  <lb/>
            theologorum unum, nec non apud alios aeque doctos <lb/>
            super Magna deorum Matre superque sacris eius origo haec <lb/>
            sita est, ex reconditis antiquitatum libris et ex intimis eruta, <lb n="10"/>
            quemadmodum ipse scribit insinuatque, mysteriis. in Phrygiae <lb/>
            finibus inauditae per omnia uastitatis petra, inquit, est quaedam, <lb/>
            cui nomen est Agdus, regionis eius ab indigenis sic <lb/>
            uocata. ex ea lapides sumptos, sicut Themis mandauerat <sic>praecinens</sic>, <lb/>
            in orbem mortalibus uacuum Deucalion iactauit et <lb n="15"/>
            Pyrra, ex quibus cum ceteris et haec Magna quae dicitur <lb/>
            informata est Mater atque animata diuinitus. hanc in uertice <lb/>
            ipso petrae datam quieti et somno nequam incestis Iuppiter <lb/>
            cupiditatibus adpetiuit, sed cum obluctatus diu id quod sibi <lb/>
            promiserat optinere nequisset, uoluptatem in lapidem <choice><sic>fudlt</sic><corr>fudit</corr></choice>' <lb n="20"/>
            uictus. hinc petra concepit, et mugitibus editis multis prius <lb/>
            mense nascitur decimo materno ab nomine cognominatus Agdestis. <lb/>
            huic robur inuictum et ferocitas animi fuerat intractabilis, <lb/>
            insana et furialis libido et ex utroque sexu; ui rapta <lb/>
            diuastare, disperdere, immanitas quo animi duxerat; non deos <lb n="25"/>
            curare, non homines nec praeter se quicquam potentius credere <lb/>
            terras, caelum et sidera continere.</p></div>