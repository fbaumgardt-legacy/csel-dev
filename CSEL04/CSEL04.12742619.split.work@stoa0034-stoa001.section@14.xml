<div xmlns="http://www.tei-c.org/ns/1.0" type="textpart" subtype="section" n="14"><p>an numquid caelestium corpora foeditatibus  <lb/>
            his carent, et quoniam cibis mortalibus abstinent, edentulos <lb/>
            eos esse paruolum credendum est ritu et uiduatos interioribus <lb/>
            cunctis tamquam utres sufflatos turgidorum corporum inanitate <lb/>
            pendere? quid quod, si haec ita sunt, erit uobis necessarium <lb n="10"/>
            contueri, similesne sint dii omnes an formarum dispari circumscriptione <lb/>
            teneantur. si enim par cunctis atque una est <lb/>
            omnibus similitudinis species, non absurdum est credere errare <lb/>
            eos fallique cognitionis in mutuae comprehensione. sin autem <lb/>
            gerunt discrimen in uultibus, sequitur ut intellegi debeat, non. <lb n="15"/>
            alia de causa dissimilitudines his datas, nisi ut singuli se possent <lb/>
            differentium signorum proprietatibus noscitare. ergo esse <lb/>
            dicendum est quosdam capitones cilunculos frontones labeones <lb/>
            simos, alios mentones naeuios atque nasicas, hos displosis <lb/>
            naribus, illos resimis, nonnullos turgentibus malis aut buccarum <lb n="20"/>
            cumulatione ** acriuoces, nanos longos medios macilentos <lb/>
            <choice><sic>pinsnies</sic><corr>pingues</corr></choice> crassos, hos capillorum intortionibus crispulos, caluitiis <lb/>
            alios <milestone unit="altpage" n="69b"/> et glabritatibus rasos: neque opinari nos falso  <lb/>
            uestrae produnt atque indicant officinae, siquidem cum facitis <lb/>
            atque informatis deos, hos crinitos effingitis, alios leues, senes <lb n="25"/>
            iuuenes pueros aquilos caesios rauos seminudos intectos aut, <lb/>
            ne frigus incommodet, fluidarum uestium superiectione perfusos. <lb/>
            </p></div>