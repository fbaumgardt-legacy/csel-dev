<div xmlns="http://www.tei-c.org/ns/1.0" type="textpart" subtype="section" n="3"><p>nam quod  <lb/>
            nobis cateruas ignotorum alias inducitis deorum, existimare <lb n="10"/>
            non possumus, utrumne istud serio atque ex rei compertae <lb/>
            faciatis fide an fictionibus ludentes <milestone unit="altpage" n="81"/> cassis ingeniorum <sic>lasciuiatis</sic>  <lb/>
            per luxum. quod abiectis <choice><sic>mfantibus</sic><corr>infantibus</corr></choice> pepercit lupa non <lb/>
            mitis, Luperca, inquit, dea est auctore appellata Varrone. ex <lb/>
            rerum ergo prouentu, non ex ui naturae dea ista est prodita? <lb n="15"/>
            et postquam feros morsus immanis prohibuit belua, et ipsa <lb/>
            esse occepit et ipsius nominis significantiam traxit? aut si fuit <lb/>
            iamdudum dea, priusquam Romulus nasceretur et frater, cuius <lb/>
            fuerit nominis atque appellationis expromite; Praestana est, <lb/>
            ut perhibetis, dicta, quod Quirinus in iaculi missione cunctorum <lb n="20"/>
            praestiterit uiribus: et quod Tito Tatio, Capitolinum ut capiat <lb/>
            collem, uiam pandere atque aperire permissum est, dea Panda <lb/>
            est appellata uel Pantica. ante facta et haec ergo numquam <lb/>
            fuerant numina et nisi Romulus tenuisset teli traiectione <lb/>
            palatium nique Tarpeiam rupem rex Sabinus potuisset accipere, <lb n="25"/>
            nulla esset Pantica, nulla Praestana esset? si et has <lb/>
            dicitis ante sui causam fuisse cognominis, quod in priore quaesitum <lb/>
            est capite, cuius et hae fuerint uocaminis indicate.</p></div>