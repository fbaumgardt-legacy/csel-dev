<div xmlns="http://www.tei-c.org/ns/1.0" type="textpart" subtype="section" n="46"><p> <lb/>
            sed si deus, inquit, non erat, cur e naui postquam extulit sese <lb/>
            et Tiberinam ad insulam repsit, nusquam statim conparuit et <lb/>
            uiderier ut ante desiit? possumus enim scire, utrumne aliquod <lb/>
            obstaculum fuerit, cuius sese obiectu atque oppositione protexerit,<lb n="10"/>
            an hiatus aliquis? uos pronuntiate, uos dicite, quidnam <lb/>
            illud fuerit aut cuinam rerum generi debuerit applicari, si <lb/>
            personarum officia sunt certa certarum. uestra cum res ista <lb/>
            sit deque uestro numine uestraque et religione tractetur, <lb/>
            uestrum est potius edocere uestrumque monstrare, quid illa <lb n="15"/>
            res fuerit, nostras uelle quam exaudire sententias nostraque <lb/>
            exspectare decreta. nam nos quidem quid aliud possumus dicere, <lb/>
            nisi quod fuit et uisum est, quod historiae prodidere <lb/>
            omnes et oculorum sensibus est conprehensum ? hanc tamen <lb/>
            scilicet colubram ualidissimi corporis et prolixitatis inmensae<lb n="20"/>
            aut, si nomen hoc sordidum est, anguem dicimus, serpentem  <lb/>
            nominitamus, aut si quod aliud nobis usus uocamen <milestone unit="altchapter" n="159b"/> obtulerit <lb/>
            aut ampliatio sermonis ecfinxerit. si enim repsit ut coluber <lb/>
            non pedibus se ferens neque suas subexplicans itiones sed <lb/>
            uentre nisus ac pectore, si ex materia formatus carnis longitudinem<lb n="25"/>
            porrigebatur in lubricam, caput si habuit atque caudam, <lb/>
            si obsita squamis terga, si macularum corium suffectionibus <lb/>
            uarium, si os dentibus horridum et ad infligendos instructum <lb/>
            morsus: quid aliud possumus quam generis eum dicere

<note type="footnote"> 280, 7-11 = 281, 8—12 </note>

<note type="footnote"> 6 superum ? 8 et <hi rend="italic">ante</hi> Tiberinam <hi rend="italic">add Zinkius : sed ipse</hi> Tiberinam... <lb/>
            repsit <hi rend="italic">delere mauult</hi> 9 <hi rend="italic">sqq</hi>. possumus... aliquis <hi rend="italic">del Zinhius</hi> <lb/>
            13 certarum. uestra cum <hi rend="italic">Meursius:</hi> certaxum uestra. cum <hi rend="italic">utUgo</hi> ista <lb/>
            <hi rend="italic">Meursius:</hi> ita P 14 et <hi rend="italic">del Meursius</hi> 19 tamen] uocameu <hi rend="italic">Zin-<lb/>
             Jcius</hi> .20 si licet <hi rend="italic">Meursius, Zinkius</hi> «colubram P 21 dicamus <lb/>
            <hi rend="italic">Urs</hi> 22 nominitemus <hi rend="italic">Urs</hi> 23 ampliatio <hi rend="italic">Sab:</hi> ampliato P <lb/>
            ecfinxerit <hi rend="italic">r:</hi> et finxerit P effinxerit <hi rend="italic">Sab</hi> 25 nixus <hi rend="italic">Sab</hi> 27 obsita <lb/>
            <hi rend="italic">Urs:</hi> oblita P coiium <hi rend="italic">addidi</hi> 28 uaria <hi rend="italic">Sab</hi> uarium <lb/>
            nentrem <hi rend="italic">Ungerus</hi> tendibus <hi rend="italic">P corr c</hi>. </note> <lb/>
             
<pb n="281"/>
            fuisse terreni, quamuis fuerit inmanis et nimius, quamuis illum <lb/>
            ab Regulo exercitus ui caesum longitudine corporis et robore <lb/>
            anteierit? sed aliud nos remur et labefactamus et destruimus <lb/>
            <choice><sic>uentatem</sic><corr>ueritatem</corr></choice>. ergo uestrum est explicare, quidnam ille fuerit uel <lb/>
            cuius generis, nominis et qualitatis cuius. nam deus esse qui <lb n="5"/>
            potuit, cum haberet ea quae diximus, quae dii habere non <lb/>
            debent, si cogitant dii esse et uocaminis huius eminentiam <lb/>
            possidere? Tiberinam postquam ad insulam repsit, nusquam <lb/>
            continuo apparuit: qua ex re numen fuisse monstratur. possumus <lb/>
            enim scire, utrumne istic aliquod rei fuerit alicuius obstaculum, <lb n="10"/>
            cuius sese obiectu atque oppositione protexerit, an <lb/>
            hiatus aliquis aut ex molibus inaequaliter aggeratis successus <lb/>
            quidam et fornices, in quos intulit se raptim circumscripto <lb/>
            tuentium uisu ? quid enim, si flumen transiliuit ? quid, si transnatauit <lb/>
            ? quid, si siluarum densitatibus se dedit? argumentatio <lb n="15"/>
            flaccida est, ea re suspicari deum illum fuisse serpentem, quod <lb/>
            ab oculis sese properata agminis festinatione subtraxit, cum <lb/>
            deum non fuisse eadem rursus possit argumentatione monstrari. <lb/>
</p></div>