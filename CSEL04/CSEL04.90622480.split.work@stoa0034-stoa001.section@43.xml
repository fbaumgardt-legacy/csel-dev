<div xmlns="http://www.tei-c.org/ns/1.0" type="textpart" subtype="section" n="43"><p>etenim si hic atram, ille albam <lb n="5"/>
            desiderat pellem, huic capite uelato, illi sacrificandum est nudo, <lb/>
            de matrimoniis ille consulitur, hic medellas incommoditatibus <lb/>
            praestat, interesse non potest nihil, an sit ille Nouensilis, an <lb/>
            ille, cum ignoratio rerum, personarum confusio et deos cogat<lb/>
            offendi et necessario piaculum contrahi? finge enim me ipsum <lb n="10"/>
            incommoditatis alicuius et declinandi periculi causa horum <lb/>
            cuipiam numinum supplicare dicentem: adeste, adestote dii <lb/>
            Penates, tu Apollo tuque Neptune omniaque haec mala quibus <lb/>
            uror torreor uexor uestri numinis auerruncate clementia: eritne <lb/>
            spes aliqua referendae ab <choice><sic>hiB</sic><corr>his</corr></choice> opis, si Ceres Pales Fortuna, <lb n="15"/>
            Iouialis aut Genius, non Neptunus et Apollo Penates dii erunt? <lb/>
            aut si Curetas pro Laribus inuocaro, quos esse Digitos Samothracios <lb/>
            pars uestrorum adseuerat auctorum, quemadmodum <lb/>
            his potero auxiliatoribus et propitiis uti, cum neque his <milestone unit="altchapter" n="80"/> sua <lb n="20"/>
            et aliena illis inposuero cognomina? usque adeo res exigit <lb/>
            propriatim deos scire, nec ambigere nec dubitare de uniuscuiusque <lb/>
            ui nominis, ne si alienis ritibus et appellationibus <lb/>
            fuerint inuocati, et aures habeant structas et piaculis nos <lb/>
            teneant inexpiabilibus obligatos.</p></div>