<div xmlns="http://www.tei-c.org/ns/1.0" type="textpart" subtype="section" n="38"><p>aut igitur debent allegorico <lb/>
            genere omnia esse scripta et posita demonstrandaque uniuersa <lb/>
            nobis, aut genere isto conscriptum est nihil, quoniam esse quod <lb/>
            concretum quasi parte ex historia sit parte ex allegoria non <lb/>
            uidetur. allegorico genere scripta sunt haec omnia. minime<lb n="5"/>
            istud uidetur certum. qua quaeritis ratione, qua causa? quia <lb/>
            omne quod gestum est et in alicuius operis euidentia constitutum <lb/>
            conuersionem non potest in allegoricam duci; neque enim <lb/>
            potest infectum esse quod factum est aut rei gestae natura <lb/>
            in alienam potest degenerare naturam. numquid bellum Iliacum <lb n="10"/>
            in Socraticam uerti condemnationem potest, aut pugna <lb/>
            illa Cannensis proscriptio fieri crudelitasque Syllana? potest quidem  <lb/>
            proscriptio, quemadmodum <milestone unit="altchapter" n="118"/> Tullius ludit, pugna dici appellarique <lb/>
            Cannensis, sed quae gesta est dudum pugna, <sic>pUgna</sic> esse <lb/>
            non potest eademque proscriptio; neque enim quod gestum est <lb n="15"/>
            potest aliud ut dixi quam id esse quod gestum est, aut in <lb/>
            alienam migrare substantiam id quod in ui propria atque in  <lb/>
            sui generis qualitate defixum est.</p></div>