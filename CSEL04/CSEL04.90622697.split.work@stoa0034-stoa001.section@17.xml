<div xmlns="http://www.tei-c.org/ns/1.0" type="textpart" subtype="section" n="17"><p>aut si ea  <lb/>
            quae dicimus non sunt ita, uos edissertate, uos dicite: euirati <lb/>
            isti mollesque, quos interesse uobiscum in istius numinis uidemus <lb/>
            sacris, quidnam istic habeant negotii sollicitudinis curae, <lb n="5"/>
            et cur more lugentium caedant cum pectoribus lacertos <milestone unit="altpage" n="107"/> et  <lb/>
            fortunam imitentur in, lamentabili constitutorum sorte? quid <lb/>
            coronae, quid uiolae, quid uolucra mollium uelamenta lanarum? <lb/>
            cur ad ultimum pinus ipsa paulo ante in dumis <lb/>
            inertissimum nutans lignum mox ut aliquod praesens atque <lb n="10"/>
            angustissimum numen deum matris constituatur in sedibus ? <lb/>
            aut enim haec causa est, quam in uestris scriptis et commentariis <lb/>
            inuenimus, et manifestum uos est non diuinas conficere <lb/>
            caerimonias sed imaginem tristium redintegrare gestorum; aut <lb/>
            si alia ratio est, quam mysterii nobis abnegauit obscuritas, et <lb n="15"/>
            ipsa quoque necesse est turpitudinis alicuius participetur infamia. <lb/>
            quis est enim qui credat, honestatis aliquid in ea re <lb/>
            esse quam ineant uiles Galli, effeminati conficiant exoleti? <lb/>
</p></div>