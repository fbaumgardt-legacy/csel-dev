<div xmlns="http://www.tei-c.org/ns/1.0" type="textpart" subtype="section" n="1"><p rend="script">
   <milestone unit="altchapter" n="121"/> Nunc quoniam summatim ostendimus, quam impias de diis <lb/>
            
            uestris opinionum constitueritis infamias, sequitur ut de templis, <lb/>
            de simulacris etiam sacrificiisque dicamus deque alia serie <lb/>
            quae his rebus adnexa est et uicina copulatione coniuncta. in <lb n="5"/>
            hac enim consuestis parte crimen nobis maximum impietatis <lb/>
            adfigere, quod neque aedes sacras uenerationis ad officia. construamus, <lb/>
            non deorum alicuius simulacrum constituamus aut <lb/>
            formam, non altaria fabricemus, non aras, non caesorum sanguinem <lb/>
            animantium demus, non tura neque fruges salsas, non<lb n="10"/>
            denique uinum liquens paterarum effusionibus inferamus. quae <lb/>
            quidem nos cessamus non ideo uel exaedificare uel facere, <lb/>
            tamquam inpias geramus et scelerosas mentes aut aliquem <lb/>
            sumpserimus temeraria in deos desperatione contemptum, sed <lb/>
            quod eos arbitramur et credimus — si modo dii certi sunt et <lb n="15"/>
            nominis huius eminentia praediti — honorum haec genera aut <lb/>
            risui habere si rideant aut indigne perpeti si motibus exasperentur  <lb/>
            irarum.</p></div>