<div xmlns="http://www.tei-c.org/ns/1.0" type="textpart" subtype="section" n="32"><p>sed poetarum, inquiunt,  <lb n="5"/>
            figmenta sunt haec omnia et ad uoluptatem compositae <lb/>
            lusiones. non est quidem credibile homines minime brutos <lb/>
            et uetustatis remotissimae uestigatores aut non eas inseruisse <lb/>
            suis carminibus fabulas quae in notionibus hominum superessent <lb/>
            atque in auribus collocatae aut ipsos sibi tantum licentiosi <lb n="10"/>
            <sic>noluisse</sic> iuris adsciscere, ut confingerent per stultitiam res eas <lb/>
            quae nec ab insania procul essent remotae et quae illis ab <lb/>
            dis metum et periculum possent ab hominibus comparare. sed <lb/>
            concedamus, ut dicitis, deformitatum tantarum concinnatores <lb/>
            esse atque inuentores poetas: immunes tamen ab deorum maletractatione <lb n="15"/>
            nec sic estis, qui aut talia cessatis maleficia uindicare <lb/>
            aut non legibus latis et seueritate <milestone unit="altpage" n="94b"/> poenarum tantae  <lb/>
            istis obuiam temeritati, constitutumque a <sic>nobis</sic> est, ne quis <lb/>
            posthac hominum id quod esset turpitudini proximum aut <lb/>
            deorum indignum maiestatibus loqueretur. quisquis enim patitur <lb n="20"/>
            peccare peccantem, is uires sumministrat audaciae, et maioris <lb/>
            contumeliae res est falsis quemquam notare atque insignire <lb/>
            criminibus quam uera ingerere atque obiectare delicta. quod <lb/>
            enim sis dici et quod esse te sentias, morsum habet minorem, <lb/>
            testimonio tacitae recognitionis infractum: illud uero acerbissime <lb n="25"/>
            uulnerat quod inurit innoxios et quod decus nominis atque <lb/>
            existimationis infamat.</p></div>