<div xmlns="http://www.tei-c.org/ns/1.0" type="textpart" subtype="section" n="1"><p rend="script">Quoniam comperi nonnullos, qui se plurimum sapere suis  <lb/>
            persuasionibus credunt, insanire, bacchari et uelut quiddam <lb/>
            promptum ex oraculo dicere: postquam esse in mundo Christiana <lb/>
            gens coepit, terrarum orbem perisse, multiformibus malis <lb n="5"/>
            affectum esse genus humanum, ipsos etiam caelites derelictis <lb/>
            curis sollemnibus, quibus quondam solebant inuisere res nostras, <lb/>
            terrarum ab regionibus exterminatos: statui pro captu ac <lb/>
            mediocritate sermonis contraire inuidiae et calumniosas dissoluere <lb/>
            criminationes, ne aut illi sibi uideantur, popularia dum <lb n="10"/>
            uerba depromunt, magnum aliquid dicere aut si nos talibus <lb/>
            continuerimus ab litibus, obtinuisse se causam putent uictam <lb/>
            sui uitio non adsertorum silentio destitutam. neque enim negauerim <lb/>
            ualidissimam esse accusationem istam hostilibusque <sic>condignos</sic> <lb/>
            odiis nos esse, si apud nos esse constiterit causas, per <lb n="15"/>
            quas suis mundus aberrauit ab legibus, exterminati sunt dii <lb/>
            longe, examina tanta maerorum mortalium inportata sunt <lb/>
            saeculis.</p></div>