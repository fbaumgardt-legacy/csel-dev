<div xmlns="http://www.tei-c.org/ns/1.0" type="textpart" subtype="section" n="17"><p>            possumus haec eadem de Mercuriis, Solibus, immo de aliis  <lb/>
            omnibus, quorum numeros tenditis et multiplicatis, expromere. <lb/>
            sed satis est ex uno rationem in ceteris eandem esse <lb/>
            scire, et ne forte prolixitas fastidium audientiae pariat, cessabimus <lb/>
            ire per singula, ne dum uos arguimus nimietatis, loquacitatis <lb n="15"/>
            inmodicae suscipiamus et nos culpam. quid dicitis  <lb/>
            o isti, qui ad deorum nos cultum membrorum laniatibus inuitatis <lb/>
            et suscipere nos cultum uestrorum conpellitis numinum?  <lb/>
            possumus <milestone unit="altpage" n="87b"/> difficiles non esse, si modo aliquid nobis dignum  <lb/>
            tanti nominis opinione monstretur. ostendite nobis Mercurium, <lb n="20"/>
            sed unum: date Liberum, sed unum: unam Venerem atque <lb/>
            unam similiter Dianam. nam esse Apollines quatuor aut tris <lb/>
            Ioues numquam nobis facietis fidem, nec si testem ipsum citetis <lb/>
            Iouem aut Pythium constituatis auctorem.</p></div>