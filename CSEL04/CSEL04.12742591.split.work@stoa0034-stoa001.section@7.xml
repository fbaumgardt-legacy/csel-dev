<div xmlns="http://www.tei-c.org/ns/1.0" type="textpart" subtype="section" n="7"><p>sed quid aucupia uerborum splendoremque sermonis <lb/>
            peti ab hoc dicam, cum sciam esse non paucos, qui <lb/>
            auersentur et fugiant libros de hoc. eius nec in aurem uelint <lb/>
            admittere lectionem opinionum suarum praesumpta uincentem,<lb n="10"/>
            cumque alios audiam mussitare indignanter et dicere, oportere <lb/>
            statui per senatum, aboleantur ut haec scripta quibus Christiana <lb/>
            religio comprobetur et uetustatis opprimatur auctoritas? <lb/>
            quinimmo, si fiditis exploratum uos dicere quicquam de diis <lb/>
            uestris, erroris conuincite Ciceronem, refellitote, redarguite,<lb n="15"/>
            temeraria et impia dictitare conprobate. nam intercipere scripta <lb/>
            et publicatam uelle submergere lectionem non est deos defendere  <lb/>
            sed ueritatis testificationem timere.</p></div>