<div xmlns="http://www.tei-c.org/ns/1.0" type="textpart" subtype="section" n="40"><p>Sed neque illud aeque nos negabimus scire, temporibus  <lb/>
            quondam ciuitatis et reipublicae duris, uel quae lues infesta <lb/>
            faciebat continua populum contage conficiens, uel quae hostes <lb/>
            ualidi et ad periculum libertatis auferendae proeliorum prosperitate <lb/>
             iam proximi, iussis et monitis <milestone unit="altpage" n="155"/> uatum <choice><sic>transmariniB</sic><corr>transmarinis</corr></choice>:  <lb n="5"/>
            ex gentibus quosdam deos accitos magnificisque honoratos <lb/>
            templis et luis sedasse flagrantiam et uiribus hostium fractis <lb/>
            frequentissime triumphatum et auctos imperii fines innumerasque <lb/>
            prouincias sub leges uestri cecidisse dominatus. sed neque <lb/>
             hoc nostram conscientiam fugit lectum et positum, ictum cum <lb n="10"/>
            esset Capitolium fulmine multaque in hoc alia, Iouis etiam <lb/>
            simulacrum, sublimi quod in culmine stabat, suis esse ab sedibus <lb/>
            prouolutum. responsum deinde ab haruspicibus editum, <lb/>
            res scaeuas tristissimasque portendi ab incendiis, caedibus, ab <lb/>
             legum interitu et ab iuris occasu, maxime tamen ab domesticis <lb n="15"/>
            hostibus atque ab impia coniuratorum manu. sed flecti <lb/>
            haec posse, immo aliter publicari scelerata non posse consilia, <lb/>
            nisi Iuppiter rursus altiore in culmine figeretur orientalem <lb/>
            conuersus ad cardinem radiisque oppositus solis. adfuisse dicto <lb/>
            fidem: nam subrecto culmine conuersoque ad solem signo patuisse <lb n="20"/>
            res abditas et reserata in maleficia uindicatum. <lb/>
</p></div>