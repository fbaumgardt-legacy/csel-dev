<div xmlns="http://www.tei-c.org/ns/1.0" type="textpart" subtype="section" n="1"><p rend="script"><lb/>
            Quid ergo, dixerit quispiam, sacrificia censetis nulla esse omnino facienda? ut <sic>nobis</sic> non nostra, sed Varronis <choice><sic>nestri</sic><corr>uestri</corr></choice> <lb/>
            sententia respondeamus, nulla. quid ita? quia, inquit, dii neri <lb/>
            neque desiderant ea neque deposcunt, ex aere autem facti, <lb n="5"/>
            testa, gypso uel marmore multo minus haec curant: carent <lb/>
            enim sensu; neque ulla contrahitur, si ea non feceris, culpa, <lb/>
            neque ulla, si feceris, gratia. sententia reperiri nulla potest <lb/>
            integrior, uerior et quam quiuis possit, quamuis ille sit scaeuus <lb/>
            et difficillimus, occupare. quis est enim pectoris tam optunsi, <lb n="10"/>
            qui aut rebus nullum habentibus sensum hostias caedat et <lb/>
            uictimas aut eis existimet dandas qui sunt ab his longe natura  <lb/>
            et beatitudine disiugati?</p></div>