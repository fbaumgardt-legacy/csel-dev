<div xmlns="http://www.tei-c.org/ns/1.0" type="textpart" subtype="section" n="49"><p>et quoniam beneficia salutis datae aliorum numinum comparatis  <lb/>
            et Christi, quot milia uultis a nobis debilium uobis <lb/>
            ostendi, quot tabificis adfectos morbis nullam omnino rettulisse <lb/>
            medicinam, cum per omnia supplices irent templa, cum deorum <lb/>
            ante ora prostrati limina ipsa conuerrerent osculis, cum Aesculapium <lb n="5"/>
            ipsum datorem ut praedicant sanitatis, quoad illis <lb/>
            superfuit uita, et precibus fatigarent et inuitarent miserrimis <lb/>
            uotis? nonne alios scimus malis suis commortuos, cruciatibus <lb/>
            alios consenuisse morborum, perniciosius alios sese <milestone unit="altpage" n="19"/> habere  <lb/>
            coepisse, postquam dies noctesque in continuis precibus et <lb n="10"/>
            pietatis expectatione triuerunt? quid ergo prodest ostendere <lb/>
            unum aut alterum fortasse curatos, cum tot milibus subuenerit <lb/>
            nemo et plena sint omnia miserorum infeliciumque delubra? <lb/>
            nisi forte dicetis, opem bonis ab diis <choice><sic>ferJi</sic><corr>ferri</corr></choice>, malorum miserias <lb/>
            despici. atquin Christus aequaliter bonis malisque subuenit <lb n="15"/>
            nec repulsus ab hoc quisquam est qui rebus auxilium duris <lb/>
            contra impetum postulabat <sic>iniuri√†sque</sic> fortunae. hoc est enim <lb/>
            proprium dei ueri potentiaeque regalis, benignitatem suam <lb/>
            negare nulli nec reputare, quis mereatur aut minime, cum <lb/>
            naturalis infirmitas peccatorem hominem faciat, non uoluntatis <lb n="20"/>
            seu iudicationis electio. dicere porro meritis opem laborantibus <lb/>
            ab diis ferri, hoc est in medio ponere et dubitabile quod <lb/>
            adseras facere,' ut et ille qui sanus est factus fortuito possit <lb/>
            uideri esse seruatus et ille qui non est non meriti causa <lb/>
            sed infirmitate credatur ualetudinem expellere non potuisse <lb n="25"/>
            diuina.</p></div>