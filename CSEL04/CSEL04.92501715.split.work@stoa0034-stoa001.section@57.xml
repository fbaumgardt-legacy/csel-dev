<div xmlns="http://www.tei-c.org/ns/1.0" type="textpart" subtype="section" n="57"><p>cum ergo haec ita sint neque aliter fiat,  <lb/>
            <choice><sic>qUin</sic><corr>quin</corr></choice> sit unum ex omnibus uerum, pugnant tamen argumentis <lb/>
            omnes, neque singulis deest id quod probabiliter dicant, siue <lb n="5"/>
            cum suas res adserunt siue cum alienis opinionibus contradicunt. <lb/>
            non alia neque absimili ratione de animarum ab his <lb/>
            condicione disseritur. hic enim eas retur et esse perpetuas et <lb/>
            superesse mortalium corporum functioni, superesse ille non credit, <lb/>
            sed cum ipsis corporibus interire: alterius uero sententia <lb n="10"/>
            est, nihil eas continuo perpeti, sed post hominem positum temporis <lb/>
            aliquid eis ad uitam dari, mortalitatis deinde in iura <lb/>
            succedere. et cum omnia nequeant ueri esse consortia, ita tamen , <lb/>
            fortibus et ualidissimis probationibus omnes agunt, ut reperire <lb/>
            non possis quidnam tibi uideatur falsum, quamuis ex omni <lb n="15"/>
            parte diuersa dici aspicias et rerum contrarietatibus dissonare. <lb/>
            quod utique non fieret, si certum aliquid tenere curiositas posset <lb/>
            humana, uel quod uideretur inuentum, aliorum omnium <lb/>
            comprobaretur adsensu. inanissima igitur res est et superuacui <lb/>
            operis, tamquam scias aliquid promere, aut uelle scire contendere <lb n="20"/>
            quod, etsi sit uerum, posse uideas destrui, aut acceptare <lb/>
            pro uero id quod forsitan non sit et ex more halucinantium <lb/>
            <milestone unit="altpage" n="55"/> proferatur. et merito res ita est. non enim diuina diuinis  <lb/>
            sed rationibus pendimus et coniectamus humanis atque <lb/>
            ut fieri meruisse quid remur, ita esse oportere contendimus. <lb n="25"/>
            quid ergo ?</p></div>