<div xmlns="http://www.tei-c.org/ns/1.0" type="textpart" subtype="section" n="5"><p>sequitur ut illam quoque inspiciamus  <lb/>
            partem, quam iactari audimus uulgo et populari in persuasione <lb/>
            uersari: sacrificia superis ea fieri diis causa, ut iras atque animos <lb/>
            ponant reddanturque mites et placidi feruidorum pectorum <lb/>
            indignatione sedata. at si definitionem teneamus illam, quam <lb n="10"/>
            pertinaciter meminisse conuenit nos semper, uniuersos animorum <lb/>
            adfectus ignotos diis esse, consectaneum est credere numquam <lb/>
            deos irasci, quinimmo nullum adfectum magis esse ab his longe <lb/>
            quam qui feris et beluis proximus turbat tempestatibus patientes <lb/>
            et ad periculum interitionis inducit. quicquid enim uexatur <lb n="15"/>
            rei alicuius e motu, passibile esse constat et fragile: <lb/>
            quod passioni fragilitatique subiectum est, id necesse est esse <lb/>
            mortale: ira autem uexat et patientes se soluit: ergo esse <lb/>
            mortale dicendum est quod passionibus subiectum est irae. <lb/>
             atquin deos scimus esse oportere perpetuos et naturam inmortalitatis <lb n="20"/>
            tenere: quod si constat et liquidum est, ira ab his <lb/>
            longe et ab eorum condicione disiuncta est. nullis ergo rationibus <lb/>
            conuenit id in superis uelle placare quod posse non <lb/>
            uideas in eorum beatitudinem conuenire.</p></div>