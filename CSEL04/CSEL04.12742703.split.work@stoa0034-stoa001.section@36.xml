<div xmlns="http://www.tei-c.org/ns/1.0" type="textpart" subtype="section" n="36"><p>si totidem nos modis totidemque  <lb/>
            sententiis deorum uestrorum subrueremus fidem, nulli <lb/>
            esset dubium, quin ira et rabie concitati ignes, feras et gladios <lb/>
            atque alia postularetis suppliciorum in nos genera, quibus sitim <lb/>
            soletis uestram nostri sanguinis adpetitione proluere. cum <lb n="20"/>
            uero per uos ipsos prope omnis gens numinum sub ostentatione <lb/>
            tollatur ingeniorum atque doctrinae, audetis intendere, nostri <lb/>
            nominis causa res humanas ab diis premi, cum quidem, si <lb/>
            <choice><sic>nerum</sic><corr>uerum</corr></choice> est esse illos uspiam atque incalescere irarum flammis, <lb/>
            nihil habeant iustius propter quod in uos saeuiant quam quod <lb n="25"/>
            eos negatis subsistere neque ulla esse in parte naturae.</p></div>