<div xmlns="http://www.tei-c.org/ns/1.0" type="textpart" subtype="section" n="55"><p>quodsi falsa ut dicitis historia illa rerum est,  <lb/>
            unde tam breui tempore totus mundus ista religione completus <lb/>
            est, aut in unam coire qui potuerunt mentem gentes regionibus <lb/>
            dissitae, uentis caeli conuexionibusque dimotae? adseuerationibus <lb/>
             inlectae sunt nudis, inductae in spes cassas, et in <lb n="15"/>
            pericula capitis immittere se sponte temeraria desperatione <lb/>
            uoluerunt, cum nihil tale uidissent quod eas in hos cultus <lb/>
            nouitatis suae posset excitare miraculo ? immo quia haec omnia <lb/>
            et ab ipso cernebant geri et ab eius praeconibus, qui per orbem <lb/>
            totum missi beneficia patris et munera â€  dis animis hominibusque <lb n="20"/>
            portabant, ueritatis ipsius ui uictae et dederunt se deo <lb/>
            nec in magnis posuere dispendiis membra uobis proicere et <lb/>
            uiscera sua lanianda praebere.</p></div>