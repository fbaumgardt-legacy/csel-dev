<div xmlns="http://www.tei-c.org/ns/1.0" type="textpart" subtype="section" n="32"><p>             sermo cum his nobis est, qui unum esse consentientes genus  <lb n="20"/>
            de maioribus dubitant, cum idem esse plebeia atque humiliora <lb/>
            fateantur. quid ergo, res tantas argumentis nitemur atque <lb/>
            elaborabimus obtinere? discedat haec longe atque a nobis procul, <lb/>
            procul inquam, ut dicitur, auerruncetur amentia. tam est <lb/>
             enim periculosum argumentis adgredi deum principem conprobare <lb n="25"/>
            quam ratione huiusmodi esse illum uelle cognoscere. <lb/>
            nec quicquam refert aut discrepat, utrumne neges illum an <lb/>
            <choice><sic>asderas</sic><corr>asseras</corr></choice> atque existere fatearis, cum in eadem culpa sit et adsertio <lb/>
            talis rei et abnegatio refutatoris increduli.</p></div>