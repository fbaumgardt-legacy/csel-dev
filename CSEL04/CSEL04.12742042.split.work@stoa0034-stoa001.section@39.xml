<div xmlns="http://www.tei-c.org/ns/1.0" type="textpart" subtype="section" n="39"><p> <lb/>
            uenerabar, o caecitas, nuper <choice><sic>simuiacra</sic><corr>simulacra</corr></choice> modo ex fornacibus <lb n="10"/>
            prompta, in incudibus deos et ex malleis fabricatos, elephantorum <lb/>
            ossa, picturas, ueternosis in arboribus taenias; si quando conspexeram <lb/>
            lubricatum lapidem et ex oliui unguine sordidatum, <lb/>
            tamquam inesset uis praesens, adulabar, adfabar et beneficia <lb/>
            poscebam nihil sentiente de trunco, et eos ipsos diuos quos <lb n="15"/>
            esse mihi persuaseram adficiebam contumeliis grauibus, cum <lb/>
            eos esse credebam ligna lapides atque ossa aut in huius » <lb/>
            rerum' habitare materia. nunc doctore tanto in uias ueritatis <lb/>
            inductus omnia ista quae sint scio, digna de dignis sentio, <lb/>
            contumeliam nomini nullam facio diuino, et quid cuique debeatur<lb n="20"/>
            uel personae uel capiti, inconfusis gradibus atque auctoritatibus <lb/>
            tribuo. ita ergo Christus non habeatur a nobis deus <lb/>
            neque omni illo qui uel maximus potest excogitari diuinitatis <lb/>
            adficiatur cultu, a quo iamdudum tanta et accepimus dona  <lb/>
            uiuentes et expectamus, dies cum <sic>uėnerit</sic>, ampliora?</p></div>