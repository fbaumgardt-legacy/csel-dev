<div xmlns="http://www.tei-c.org/ns/1.0" type="textpart" subtype="section" n="47"><p>sed si parens et genitor animarum, inquitis,  <lb/>
            deus non est, quo auctore progenitae <milestone unit="altpage" n="50"/> et qua sunt ratione  <lb/>
            prolatae? si infucata uultis audire nec ab aliqua uocis ostentatione <lb/>
            deducta, item confitemur nos istud ignorare, nescire <lb n="10"/>
            scientiamque tantae rei non tantum nostram ducimus infirmitatem <lb/>
            fragilitatemque transire uerum etiam potestatum quae <lb/>
            in mundo sunt omnium et quae numina se esse opinionibus <lb/>
            usurpauere mortalium. sed quas dei negamus, cuius sint debemus <lb/>
            ostendere? minime istud necessario sequitur. non enim <lb n="15"/>
            si negemus muscas scarabeos et cimices, nitedulas curculiones <lb/>
            et tineas omnipotentis esse opus regis, sequaciter postulandum <lb/>
            a nobis est, ut quis ea fecerit institueritque dicamus: possumus <lb/>
            enim nulla cum reprehensione nescire, quis et illis originem <lb/>
            dederit, et optinere, non esse deo ab superiore prolata tam <lb n="20"/>
            superuacua, tam uana, tam ad nullas pertinentia rationes, quinimmo <lb/>
            aliquando et noxia et necessariis inportantia laesiones. <lb/>
</p></div>