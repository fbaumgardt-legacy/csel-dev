<div xmlns="http://www.tei-c.org/ns/1.0" type="textpart" subtype="section" n="4"><p>quando  <lb/>
            est humanum genus aquarum diluuiis interemptum ? non ante <lb/>
            nos ? quando mundus incensus in fauillas et cineres dissolutus <lb/>
            est? non ante nos? quando urbes amplissimae marinis <sic>coopertae</sic> <lb/>
            sunt fluctibus? non ante nos? quando cum feris bella et <lb n="5"/>
            proelia cum leonibus gesta sunt? non ante nos? quando <lb/>
            pernicies populis uenenatis ab anguibus data est? non ante <lb/>
            nos? nam quod nobis obiectare consuestis bellorum frequentium <lb/>
            causas, uastationes urbium, Germanorum et Scythicas inruptiones, <lb/>
            cum pace hoc uestra et cum bona uenia dixerim, quale <lb n="10"/>
            sit istud quod dicitur calumniarum libidine non uidetis.</p></div>