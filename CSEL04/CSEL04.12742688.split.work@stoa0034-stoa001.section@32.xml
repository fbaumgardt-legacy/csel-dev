<div xmlns="http://www.tei-c.org/ns/1.0" type="textpart" subtype="section" n="32"><p>Mercurius etiam quasi quidam  <lb/>
            Medicurrius dictus est, et quod inter loquentes duo media. <lb/>
            currat et reciprocetur oratio, nominis huius concinnata est <lb n="5"/>
            qualitas. ergo si haec ita sunt, non est dei Mercurius nomen <lb/>
            sed sermonis reciprocantis et uocis, atque ita hoc pacto aboletur <lb/>
            et extinguitur caduceator ille Cyllenius in algido fusus monte, <lb/>
            uerborum excogitator <milestone unit="altpage" n="76"/> et nominum, nundinarum mercium  <lb/>
            commerciorumque mutator. terram quidam e uobis, quod cunctis <lb n="10"/>
            sufficiat animantibus uictum, Matrem esse dixerunt Magnam, <lb/>
            eamdem hanc alii, quod salutarium seminum frugem gerat, <lb/>
            Cererem esse pronuntiant, nonnulli autem Vestam, quod in <lb/>
            mundo stet sola ceteris eius partibus mobilitate in perpetua <lb/>
            constitutis. quod si ratione profertur et adseueratur certa, trina <lb n="15"/>
            pariter numina uobis interpretibus nulla sunt: non Ceres, non <lb/>
            Vesta deorum esse computabuntur in fastis, non ipsa denique <lb/>
            Mater Deum, quam Nigidius autumat matrimonium tenuisse <lb/>
            Saturni, dea recte poterit nuncupari, siquidem unius terrae <lb/>
            haec sunt omnia nomina et his sola praedicationibus indicatur. <lb n="20"/>
</p></div>