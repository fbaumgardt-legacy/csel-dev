<div xmlns="http://www.tei-c.org/ns/1.0" type="textpart" subtype="section" n="104">
<p>Augustinus respondit: Possem et ego dicere: (uos <lb/>
            uestro contagio Optatum induitis proditorem raptorem oppressorem <lb n="5"/>
            separatorem*. sed absit ut cupiditas reddendi maledicti <lb/>
            me in aliquam prouocet falsitatem; nec uos enim illum induitis <lb/>
            nec nos istum. itaque si quisquam ad nos ueniens in nomine <lb/>
            Optati se baptizatum esse respondeat, et baptizabitur in <lb/>
            nomine Christi, et uos quotquot a nobis uenientes baptizastis, <lb n="10"/>
            si in nomine Iudae traditoris se baptizatos dixerant, non reprehendimus <lb/>
            quod fecistis. si autem in Christi nomine baptizati <lb/>
            erant, non uidetis quanto errore arbitremini uarietate humanorum <lb/>
            uitiorum diuina sacramenta uariari aut uitae cuiusquam <lb/>
            sordibus pollui? <lb n="15"/>
            
</p>
          
</div>