<div xmlns="http://www.tei-c.org/ns/1.0" type="textpart" subtype="section" n="58">
<p>Quapropter quando plures quam Iohannes dominus baptizabat,<lb n="5"/>
            sicut in euangelio scriptum est, ubi subiecit euangelista: <lb/>
            quamuis ipse non baptizabat sed discipuli eius, cum <lb/>
            tantum distaret inter Petrum et ludam, nihil tamen distabat <lb/>
            inter baptismum qui dabatur per Petrum et qui dabatur per <lb/>
            ludam. illud enim quod per eos dabatur unum erat, cum ipsi<lb n="10"/>
            non essent unum, et illud Christi erat, illorum autem unus <lb/>
            ad membra Christi, alter ad partem diaboli pertinebat. cum <choice n="0.00"><sic n="1">nero</sic><corr n="7062">uero</corr></choice> <lb/>
            Iohannes Baptista et Paulus apostolus unum essent, quia uterque <lb/>
            sponsi amicus erat, tamen, quia non erat unus baptismus qui dabatur <lb/>
            a Iohanne et qui dabatur a Paulo, iussit Paulus Christi<lb n="15"/>
            baptismo baptizari eos, qui baptismo Iohannis fuerant baptizati. <lb/>
            itaque ille baptismus Iohannis dictus est, qui autem per Paulum <lb/>
            datus est non est dictus baptismus Pauli, sed: iussit eos, <lb/>
            inquit, baptizari in Christo. ecce unum sunt Iohannes et <lb/>
            Paulus, et non unum dant; ecce non sunt unum Petrus et <lb n="20"/>
            ludas, et unum dant; at uero Petrus et Paulus et unum sunt <lb/>
            et unum dant. Abraham et Cornelius ex fide iustificati unum <lb/>
            sunt, et non unum sacramentum acceperunt, itemque Cornelius <lb/>
            et Simon magus non sunt unum, et unum sacramentum acceperunt; <lb/>
            at uero Cornelius et ille spado, quem Philippus in <lb n="25"/>
            itinere baptizauit, et unum sunt et unum sacramentum acceperunt. <lb/>
            cum ergo unum est sacramentum, nec diuersi datores <lb/>
            nec diuersi perceptores faciunt, ut non sit unum quod unum est. 
</p>
          
</div>