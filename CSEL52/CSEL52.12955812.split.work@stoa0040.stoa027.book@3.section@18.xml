<div xmlns="http://www.tei-c.org/ns/1.0" type="textpart" subtype="section" n="18">
<p>Quid enim ad rem pertinuit, quia uerbum addidit, quod <lb/>
            a me diceret fuisse subtractum, atque ita se scripsisse contendit: <lb/>
            <hi rend="italic">conscientia namque sancte dantis attenditur quae abluat <lb/>
            accipientis</hi>? nam ut noueritis non a me fuisse subtractum,<lb n="10"/>
            nihil inquisitionem meam impedit additum, nihil eius subleuat <lb/>
            defectionem. ad ipsa enim uerba rursus interrogo et utrum <lb/>
            responderit quaero: si conscientia sancte dantis attenditur <lb/>
            quae abluat accipientis, unde abluitur accipientis conscientia, <lb/>
            quando dantis maculosa conscientia est et hoc accepturus <lb n="15"/>
            ignorat? ad hoc responderi flagitate ne(c ho)minem relicta <lb/>
            causa conuiciose alienari permittite. si conscientia sancte <lb/>
            dantis attenditur — uidete quia non dixi 'conscientia dantis', <lb/>
            sed addidi 'sancte dantis' —, si conscientia, inquam, sancte <lb/>
            dantis attenditur quae abluat accipientis, unde igitur <sic>abluendus</sic> <lb n="20"/>
            est qui accipit baptismum, cum dantis polluta conscientia <lb/>
            est et hoc ille qui est accepturus ignorat? 
</p>
          
</div>