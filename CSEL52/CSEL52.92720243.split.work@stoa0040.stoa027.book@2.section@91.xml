<div xmlns="http://www.tei-c.org/ns/1.0" type="textpart" subtype="section" n="91">
<p>Augustinus respondit: Et ego quidem Graecae linguae <lb/>
            perparum assecutus sum et prope nihil; non tamen impudenter <lb/>
            dico me nosse <sic>oXov</sic> non esse (unum\ sed <sic>ctotum</sic>), et xad-'<sic>oXov</sic> <lb/>
            'secundum totum', unde catholica nomen accepit dicente ipso <lb/>
             domino: non est uestrum scire tempora quae pater <lb n="10"/>
            posuit in sua potestate, sed accipietis uirtutem <lb/>
            spiritus sancti superuenientem in uos, et eritis <lb/>
            mihi testes in Hierusalem et in totam Iudaeam et <lb/>
            Samariam et usque in totam terram. ecce unde catholica <lb/>
            uocatur. sed ita clausis oculis offenditis in montem, qui <lb n="15"/>
            ex paruo lapide secundum prophetiam Danielis creuit et impleuit <lb/>
            uniuersam terram, ut nobis dicatis quod in parte cesserimus <lb/>
            et in toto non simus, quorum communio uniuerso <lb/>
            orbe diffunditur. sed quemadmodum, si mihi diceres quod ego <lb/>
            sim Petilianus, non inuenirem quemadmodum te refellerem, nisi <lb n="20"/>
            ut aut iocantem riderem aut insanientem dolerem, hoc mihi <lb/>
            nunc faciendum esse uideo; sed quia iocari te non credo, uides <lb/>
            quid restet. 
</p>
          
</div>