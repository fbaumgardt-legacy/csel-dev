<div xmlns="http://www.tei-c.org/ns/1.0" type="textpart" subtype="section" n="1"><ab>
            <title type="sub">CONTRA LITTERAS PETILIANI LIBRI TRES. </title>
          </ab>
          

<p>Antequam finirem libros de trinitate et libros de Genesi <lb/>
            ad litteram, inruit causa respondendi litteris Petiliani Donatistae, <lb n="5"/>
            quas aduersus catholicam scripsit, quam differre non <lb/>
            potui, et scripsi in hanc rem tria uolumina, quorum primo <lb/>
            primae parti epistulae ipsius, quam scripsit ad suos, quia non <lb/>
            tota in nostras manus uenerat, sed prior parua pars eius, <lb/>
            quanta potui celeritate et ueritate respondi. etiam ipsa epistula<lb n="10"/>
            est ad nostros, sed ideo inter libros habetur, quia ceteri duo <lb/>
            in eadem causa libri sunt. postea quippe inuenimus totam <lb/>
            eique tanta diligentia respondi, quanta Fausto Manicheo, uerba <lb/>
            scilicet eius sub eius nomine prius ponens particulatim et <lb/>
            sub meo per singula responsionem meam. sed prius, quod <lb n="15"/>
            scripseram, antequam totam repperiremus, peruenit ad Petilianum <lb/>
            et iratus respondere conatus est in me potius dicens, <lb/>
            quidquid eum libuit, in causa, uero omnino deficiens. quod <lb/>
            cum possit conlatis utriusque nostrum scriptis facillime aduerti, <lb/>
            tamen propter tardiores hoc ipse respondendo demonstrare<lb n="20"/>
            curaui. sic est additus eidem operi nostro liber tertius. 
</p>
          
</div>