<div xmlns="http://www.tei-c.org/ns/1.0" type="textpart" subtype="section" n="89">
<p><milestone unit="altchapter" n="78"/> Uereor ne nimis urgeam uerecundiam tuam, <lb/>
            si ostendam, quam leuiter et scurriliter quaedam etiam uerba <lb n="15"/>
            mea quae translata posui, frontem pro pudore, os pro sermone, <lb/>
            tridens telum pro tripertita oratione, tricipitem bestiam pro <lb/>
            errore tribus calumniis aduersus tot populorum innocentiam <lb/>
            saeuiente, quasi urbanus et dicax exagitanda putaueris. serua <lb/>
            potius puerilia pueris. neque enim me mouet, quod Neptunium <lb n="20"/>
            telum propter tridentem dicis episcopum non decere, cum sit <lb/>
            et piscatorium ac per hoc apostolicum, quod suos apostolos <lb/>
            dominus piscatores hominum fecit. nam et deum nostrum <lb/>
            scriptura dicit et alas habere et sagittas, nec tamen Cupidinem <lb/>
            colimus. <lb n="25"/>
            
</p>
          
</div>