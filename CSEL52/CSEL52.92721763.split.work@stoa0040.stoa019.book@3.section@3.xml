<div xmlns="http://www.tei-c.org/ns/1.0" type="textpart" subtype="section" n="3">
<p><milestone unit="altchapter" n="3"/> Proinde si omnino iam credendum sit quinquaginta<lb n="10"/>
            episcopis orientalium id esse uisum, quod septuaginta Afris <lb/>
            uel aliquanto etiam pluribus contra tot milia episcoporum, <lb/>
            quibus hic error in toto orbe displicuit, cur nou potius etiam <lb/>
            ipsos paucos orientales suum iudicium correxisse dicamus, <lb/>
            non, ut tu loqueris, rescidisse? sicut enim laudabile est a<lb n="15"/>
            uera sententia non moueri, ita culpabile est persistere in falsa, <lb/>
            quam numquam tenere prima laus est, secunda mutare, ut <lb/>
            aut ex initio uera permaneat aut mutata falsa uera succedat. <lb/>
            neque nunc ad nostram pertinet quaestionem, quale sit quod <lb/>
            pars christiani orbis maxima cum orientalibus sensit. si enim<lb n="20"/>
            hoc uerum, si hoc tenendum atque seruandum est, quod de <lb/>
            baptismo tenemus atque seruamus, duo mala uestra <choice n="0.60"><sic n="4825">nobis</sic><corr n="3215">uobis</corr></choice> <lb/>
            obicimus, unum quod erratis in baptismi quaestione, alterum <lb/>
            quod uos ab eis, qui de hac re uerum sentiunt, separatis. si <lb/>
            autem, ut secundum uos loquar, hoc est in ea quaestione<lb n="25"/>
            uerum quod ipsi sentitis, illo certe crimine maculamini, quod <lb/>
            ab ecclesia recessistis, propter cuius pacem, sicut Cyprianus <lb/>
            et fecit et monuit, etiam diuersa sentientes ferre debuistis. 
</p>
          
</div>