<div xmlns="http://www.tei-c.org/ns/1.0" type="textpart" subtype="section" n="1">
          <p><milestone unit="altchapter" n="1"/>
         Quando ad te, Cresconi, mea scripta peruenire possent <lb/>
            ignorans peruentura tamen minime desperaui, quia et ad me <lb/>
            tua, quamuis longe postea quam scripsisti, tamen quandoque <lb/>
            peruenire potuerunt, quae tibi uisum est aduersus ea scribere <lb n="5"/>
            debere, quae Petiliano Cirtensi episcopo uestro iterationem <lb/>
            baptismi adstruere molienti et communionem nostram non documentorum <lb/>
            pondere urgenti, sed maledictorum leuitate criminanti <lb/>
            ut potui breuiter pro parte respondi. non enim tota eius <lb/>
            epistula in manus meas tunc uenerat, sed parua pars prior. <lb n="10"/>
            quod cur acciderit, quid opus est quaerere, quandoquidem, <lb/>
            cum ad nos postea uniuersa peruenit, uniuersae <choice><sic>reSpondere</sic><corr>respondere</corr></choice> non <lb/>
            piguit? his ergo litteris tuis quas ad me dedisti si non rescriberem, <lb/>
            fortasse contumeliosum putares, quod autem rescribo, <lb/>
            rursum uereor ne contentiosum putes. sed si tu inuentis <lb n="15"/>
            litteris meis non ad te datis, tantum quia episcopum partis <lb/>
            Donati uel ipsam partem Donati redarguere uidebantur, ad <lb/>
            officium tuum pertinere arbitratus es, cum tibi esses alicuius <lb/>
            conscius facultatis, suscipere atque exserere contradictionem, <lb/>
            quia eius communionis es quamuis nulla functione clericatui <lb n="20"/>
            adstrictus, quanto minus mihi licuit pro munere sarcinae meae <lb/>
            uel contra Petilianum uel contra te ipsum tacere, cum ille <lb/>
            oppugnaret ecclesiam pro qua milito, tu autem in simili opere <lb/>
            etiam nominatim ad me institueres promeres conscriberesque <lb/>
            sermonem! <lb n="25"/>
            
</p>
          
</div>