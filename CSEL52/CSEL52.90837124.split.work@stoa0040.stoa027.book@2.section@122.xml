<div xmlns="http://www.tei-c.org/ns/1.0" type="textpart" subtype="section" n="122">
<p>Augustinus respondit: Ista omnia si et nos in uos <lb/>
            dicamus, nonne qui nos audierit insanos potius litigatores <lb/>
            quam christianos disputatores, si ipse sanus est, iudicabit? <lb/>
            non ergo reddimus maledictum pro maledicto. seruum enim<lb n="10"/>
            domini non oportet litigare, sed esse mitem ad omnes, <lb/>
            docibilem, in modestia corripientem diuersa sentientes. <lb/>
            si ergo uobis obiciamus eos qui mala apud uos cotidie <lb/>
            perpetrant, inepte litigamus alios ex aliis accusantes; si autem <lb/>
            uos admonemus, ut, sicut illa uobis non uultis obici, sic nobis<lb n="15"/>
            non obiciatis aliena, in modestia uos corripimus, sed si aliquando <lb/>
            resipiscatis. 
</p>
          
</div>