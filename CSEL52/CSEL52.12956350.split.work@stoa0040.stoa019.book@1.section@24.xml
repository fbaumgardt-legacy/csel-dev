<div xmlns="http://www.tei-c.org/ns/1.0" type="textpart" subtype="section" n="24">
<p>Sed de Iudaeis fortasse inuenis quid dicas, quamuis <lb/>
            callide atque uersute dolos interrogationum praetenderint, non <lb/>
            eos fuisse dialecticos. de Stoicis certe nihil dici potest, qui <lb/>
            non solum dialectici fuerunt, sed etiam ceteras philosophorum <lb/>
            sectas in hac uel arte uel facultate uicerunt. Stoicus quippe,<lb n="15"/>
            ut mecum recolis, fuit ille Chrysippus, de quo Academicus <lb/>
            Carneades hanc habebat sententiam, ut, quando cum illo sibi <lb/>
            esset disputandum, helleboro purgandum cor esse censeret, <lb/>
            ceteros autem uel pransus facile superaret. si ergo nos libri <lb/>
            <choice><sic>Stoicorura</sic><corr>Stoicorum</corr></choice> dialectice disputare docuerunt, doctrinam Pauli contra <lb n="20"/>
            nos proferant episcopi uestri. secum tamen nos conferre patiantur, <lb/>
            sicut ipsos tunc Stoicos ille non reppulit. 
</p>
          
</div>