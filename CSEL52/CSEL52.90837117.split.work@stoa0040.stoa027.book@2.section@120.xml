<div xmlns="http://www.tei-c.org/ns/1.0" type="textpart" subtype="section" n="120">
<p>Augustinus respondit: Nos dicimus tale cuique fieri <lb/>
            sacrificium, qualis accedit ut offerat et qualis accedit ut sumat, <lb n="10"/>
            et eos de sacrificiis talium manducare qui ad illa tales accedunt, <lb/>
            quales et illi sunt; itaque si offerat deo malus et accipiat <lb/>
            inde bonus, tale cuique esse qualis quisque fuerit, quia <lb/>
            et illud scriptum est: omnia munda mundis. per hanc <lb/>
            sententiam ueridicam et catholicam etiam uos Optati sacrificio <lb n="15"/>
            non estis polluti, si facta eius displicebant uobis. nam utique <lb/>
            panis illius panis luctus erat, sub cuius iniquitatibus Africa <lb/>
            tota lugebat, sed panem luctus omnibus uobis communem <lb/>
            omnium uestrum malum schismatis facit. nam secundum concilii <lb/>
            uestri sententiam Felicianus Mustitanus humanum sanguinem <lb n="20"/>
            fudit. dixistis enim, cum eos damnaretis: ueloces pedes <lb/>
            eorum ad effundendum sanguinem. uide ergo <lb/>
            quale sacrificium offerat quem sacerdotem habetis, cum eum <lb/>
            sacrilegum damnaueritis, et si hoc uobis nihil obesse arbitramini, <lb/>
             rogo uos, uanitas calumniarum uestrarum quid oberit <lb n="25"/>
            orbi terrarum. 
</p>
          
</div>