<div xmlns="http://www.tei-c.org/ns/1.0" type="textpart" subtype="section" n="56">
<p>Quamobrem si nullo interprete indigent canonicarum <lb n="5"/>
            scripturarum testimonia, quae commendant ecclesiam in totius <lb/>
            orbis communione consistere, et separationi uestrae in Africa <lb/>
            constitutae ex eisdem libris nulla talia potestis inuenire suffragia, <lb/>
            nec iuste de persecutionibus conquerimini, quas grauiores <lb/>
            ipsa perpetitur quo latius diffunditur, ac fide et spe et <lb n="10"/>
            caritate omnia tolerat non tantum talia, qualia uestri circumcelliones <lb/>
            et eorum similes ubi possunt membris eius infligunt, <lb/>
            sed omnia uariarum iniquitatium scandala per uniuersum <lb/>
            mundum scatentia, de quibus dominus exclamauit: uae mundo <lb/>
            ab scandalis. grauius enim persequitur filius patrem male <lb n="15"/>
            uiuendo quam pater filium castigando, et grauius ancilla Sarram <lb/>
            persecuta est per iniquam superbiam quam eam Sarra per <lb/>
            debitam disciplinam, et grauius dominum persequebantur propter <lb/>
            quos dictum est: zelus domus tuae comedit me quam <lb/>
            eos ipse, cum eorum mensas euertit et eos flagello de templo <lb n="20"/>
            expulit. 
</p>
          
</div>