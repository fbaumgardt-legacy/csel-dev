<div xmlns="http://www.tei-c.org/ns/1.0" type="textpart" subtype="section" n="53">
<p><milestone unit="altchapter" n="45"/> Iubes me relinquere ecclesiam traditorum, quos <lb/>
            nec uos apud nos nec maiores uestri apud maiores nostros <lb/>
            conuincere ac demonstrare potuerunt; quos nunc si <sic>demonsUasses</sic>, <lb/>
            eorum facinus crimenque damnarem, non propter eos <lb/>
            tot gentium quibus ignoti sunt catholicam societatem desererem. <lb n="10"/>
            sed uide, qua consideratione nolis in communione nostra <lb/>
            eorum mortuorum memoriam fieri, quorum facta non nouimus, <lb/>
            quorum etiam bonam inter suos famam posteritatis successione <lb/>
            didicimus, cum in uestra communione sine ulla degradatione <lb/>
            uiuant quorum mala sensistis, quorum sacrilegia condemnastis. <lb n="15"/>
            
</p>
          
</div>