<div xmlns="http://www.tei-c.org/ns/1.0" type="textpart" subtype="section" n="230">
<p>Augustinus respondit: Quod dicis, uos facitis non gladio <lb n="20"/>
            <sic>uisibili</sic>, sed illo de quo dictum est: filii hominum, <lb/>
            dentes eorum arma et sagittae et lingua eorum <lb/>
            gladius acutus; hoc enim gladio criminatore et calumniatore <lb/>
            orbis incogniti imperitorum animas trucidatis. si autem <lb/>
            communionem nequissimam accusas, ecce ore non meo sed tuo,<lb n="25"/>
            ascendas descendas (exeas) intres uerseris tergiuerseris, talis es <lb/>
            qualis Optatus. si autem redis ad cor et inuenies te non esse <lb/>
            talem, non quia tecum sacramenta non communicauit, sed quia <lb/>
            tibi displicuit, absolues orbem terrarum criminibus alienis et <lb/>
            inuenies uos implicatos crimine schismatis. <lb n="30"/>
            
</p>
          
</div>