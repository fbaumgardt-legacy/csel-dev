<div xmlns="http://www.tei-c.org/ns/1.0" type="textpart" subtype="section" n="63">
<p><milestone unit="altchapter" n="57"/> Ex quolibet ergo numero fuerint — quamquam <lb/>
            satis appareat ex quo fuerint —, qui intra constitutum dilationis <lb n="10"/>
            diem communioni uestrae non se reddiderunt, quomodo <lb/>
            toto illo tempore a uobis alienati baptizare potuerunt? quomodo <lb/>
            cum his. quos extra communionem uestram baptizauerunt, <lb/>
            non expiatis alio baptismate redierunt? in quo facto non <lb/>
            uos reprehendimus, quod baptismum Christi nequaquam sacrilegum <lb n="15"/>
            etiam in schismate sacrilego cognouistis, quod hominum <lb/>
            peruersitate correcta illud, quod etiam in peruersis rectum <lb/>
            fuerat, adprobastis, quod humana uitia cum diuinis signaculis non <lb/>
            confudistis, quod dona ecclesiae, quae praeter ecclesiam quoque <lb/>
            haberi et dari ad habentium et accipientium supplicium potuerunt, <lb n="20"/>
            nec in damnatis damnanda nec in receptis mutanda censuistis. 
</p>
          
</div>