<div xmlns="http://www.tei-c.org/ns/1.0" type="textpart" subtype="section" n="124">
<p>Augustinus respondit: Gratias deo, quia tandem confessus <lb/>
            es posse ualere inuocatum nomen Christi ad aliorum salutem, <lb/>
            etiamsi a peccatoribus inuocetur. hinc ergo intellege, <lb/>
            cum Christi nomen inuocatur, non obesse aliorum saluti aliena<lb n="25"/>
            peccata. nos autem quomodo inuocemus nomen Christi, non <lb/>
            tuo iudicio nobis opus est, sed ipsius qui inuocatur a nobis; <lb/>
            solus enim potest nosse quo corde inuocetur. ex eius tamen <lb/>
            uerbis certi sumus ab omnibus gentibus eum salubriter inuocari <lb/>
            quae benedicuntur in semine Abrahae. <lb n="30"/>
            
</p>
          
</div>