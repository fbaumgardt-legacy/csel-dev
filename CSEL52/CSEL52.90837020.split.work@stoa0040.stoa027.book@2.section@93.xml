<div xmlns="http://www.tei-c.org/ns/1.0" type="textpart" subtype="section" n="93">
<p>Augustinus respondit: Haec uerba iactare et nihil probare <lb/>
            quid est nisi delirare? attendis zizania per mundum et <lb/>
            triticum non adtendis, cum per totum utraque iussa sint crescere. <lb/>
            attendis semen maligni quod in tempore messis separabitur, <lb/>
            et non attendis semen Abrahae in quo benedicuntur<lb n="15"/>
            omnes gentes. quasi uero uos iam sitis massa purgata et <choice n="0.13"><sic n="291">mel</sic><corr n="1831">mei</corr></choice> <lb/>
            sincerum et eliquatum oleum et aurum purum uel ipsa species <lb/>
            dealbati parietis. ut enim de uitiis ceteris taceam, numquid <lb/>
            ebriosi partem faciunt sobriorum aut deputantur auari in parte <lb/>
            sapientium? si mansueti homines lucis uocabulum tenent, furor<lb n="20"/>
            circumcellionum ubi nisi in tenebris deputabitur? cur ergo per <lb/>
            tales baptismus datus apud uos ualet et per quoslibet in orbe <lb/>
            terrarum idem Christi baptismus non ualet? cernis nempe ad <lb/>
            illud uos esse ab orbis terrarum communione separatos, ut <lb/>
            non quidem sitis omnes ebriosi nec omnes auari nec omnes <lb n="25"/>
            uiolenti, sed omnes haeretici ac per hoc omnes impii et omnes <lb/>
            sacrilegi. 
</p>
          
</div>