<div xmlns="http://www.tei-c.org/ns/1.0" type="textpart" subtype="section" n="15">
<p><milestone unit="altchapter" n="12"/> Iam nunc uideamus quod deinde in epistula tua <lb/>
            contexuisti, quomodo te Optati causam et <sic>Maximianistarum</sic>, <lb/>
            quin immo, ut abs te doctior fiam, Maximianensium uestri <lb n="5"/>
            docuerunt. et de Optato quidem, de quo nihil conscriptum <lb/>
            ualeo recitare, quodlibet sentias facile cedo. unum illud scio: <lb/>
            si uera sunt, quae de illo ut non dicam ostendebantur, certe <lb/>
            tamen dicebantur, nec ipse erat bonus nec famam habebat <lb/>
            bonam. unde quicumque per eum baptizati sunt, nec conscientia<lb n="10"/>
            eius secundum Petilianum nec fama eius secundum te <lb/>
            ablui potuerunt. si autem falsa mala eius, sicut saepe adsolet, <lb/>
            inuida fama iactauit, uide quam recte non facile credamus, <lb/>
            quod numquam nobis de traditoribus quos <choice><sic>accnsatis</sic><corr>accusatis</corr></choice> probare <lb/>
            <choice><sic>pofcuisfcis</sic><corr>potuistis</corr></choice>, quia solet etiam de bonis mala fama mentiri. si ergo <lb n="15"/>
            non illorum innocentia, non denique, quod uerum atque firmum <lb/>
            est, dei gratia et nostra conscientia ratum nobis baptismum <lb/>
            facit, faciat saltem sententia tua. 
</p>
          
</div>