<div xmlns="http://www.tei-c.org/ns/1.0" type="textpart" subtype="section" n="193">
<p>Augustinus respondit: Utinam formam eius sequerentur <lb/>
            martyres uestri! non se praecipitarent, quod ille diabolo suggerente <lb/>
             non fecit. uos autem cum maiores nostros etiam <choice><sic>defanctos</sic><corr>defunctos</corr></choice> <lb n="5"/>
            falso testimonio persequimini, ubi accepistis hanc <lb/>
            formam? quod nos ignotorum <choice><sic>criminikus</sic><corr>criminibus</corr></choice> maculare conamini, <lb/>
            cum uestrorum mala facta notissima uobis obesse nolitis, ubi <lb/>
            accepistis hanc formam? sed nimium superbimus, si de nobis <lb/>
            <sic>succensemus</sic>, cum aduersus ipsum dominum uos falsum testimonium <lb n="10"/>
            dicere uideamus, quandoquidem ille ecclesiam suam <lb/>
            per omnes gentes et promisit et exhibuit et uos contradicitis. <lb/>
            hanc uero formam nec ab ipsis Iudaeis persecutoribus accepistis; <lb/>
            illi enim persecuti sunt carnem ambulantis in terra, <lb/>
             uos euangelium sedentis in caelo. quod euangelium mitius <lb n="15"/>
            pertulit saeuientium regum flammas quam uestras patitur <lb/>
            linguas; nam illis incendentibus unitas mansit, uobis loquentibus <lb/>
            manere non potuit. qui uerba domini exusta cupiebant <lb/>
            aboleri, non credebant posse lecta contemni. non ergo illi in <lb/>
             euangelio exercerent flammas suas, si eis contra euangelium <lb n="20"/>
            promitteretis linguas uestras. in illa persecutione euangelium <lb/>
            Christi ab aliis saeuientibus quaerebatur, ab aliis metuentibus <lb/>
            prodebatur, ab aliis eruentibus incendebatur, ab aliis diligentibus <lb/>
            abscondebatur, nullis contradicentibus oppugnabatur. <lb/>
             sceleratiores uobis persecutionis partes transacta gentium persecutione <lb n="25"/>
            seruastis: qui Christi nomen persequebantur Christo <lb/>
            (non) crediderunt, qui propter Christi nomen honorantur Christo <lb/>
            contradicunt. 
</p>
          
</div>