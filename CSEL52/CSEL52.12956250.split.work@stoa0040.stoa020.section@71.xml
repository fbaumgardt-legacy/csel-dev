<div xmlns="http://www.tei-c.org/ns/1.0" type="textpart" subtype="section" n="71">
<p>Quid ergo pluribus teneam? qui respondere cogitat huic <lb/>
            epistulae, scrutetur scripturas et aut manifestum de Africa, <lb/>
            uel in qua sola uel ex qua sola est pars Donati, proferat <lb/>
            testimonium — quod ideo proferre non potest, quia illis tam <lb/>
            manifestis, quae a nobis prolata sunt, repugnare scriptura non<lb n="15"/>
            potest —, aut, si suarum suspicionum uel criminationum uel <lb/>
            calumniarum sectatores credulos quaerit et <choice><sic>unlt</sic><corr>uult</corr></choice> traducere in <lb/>
            aliud euangelium, quod non est aliud, atque annuntiare nobis <lb/>
            praeterquam quod accepimus, etsi angelus de caelo esset, anathema <lb/>
            esset, quoniam et diabolus, qui propterea de caelo <lb n="20"/>
            cecidit, quia in ueritate non stetit, si anathema fuisset homini, <lb/>
            quando ei praeterquam quod a domino deo acceperat annuntiauit, <lb/>
            primi parentes carnis nostrae nec in poenam mortis <lb/>
            incidissent nec de loco felicitatis exissent. 
</p>
          
</div>