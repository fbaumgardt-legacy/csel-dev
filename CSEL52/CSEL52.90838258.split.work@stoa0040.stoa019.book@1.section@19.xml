<div xmlns="http://www.tei-c.org/ns/1.0" type="textpart" subtype="section" n="19">
<p><milestone unit="altchapter" n="15"/> Qui enim disputat, uerum quid sit disputando <lb/>
            discernit a falso. quod qui non possunt et tamen dialectici <lb/>
            uideri uolunt, per insidiosas interrogationes captant incautorum <lb/>
            adsensiones, ut ex eorum responsionibus concludant, unde illos <lb/>
            uel in aperta falsitate deceptos rideant uel occultam falsitatem<lb n="10"/>
            deceptis persuadeant, quam plerumque etiam ipsi existimant <lb/>
            ueritatem. qui autem uerus disputator est, id est <sic n="poss">ueritati3</sic> a <lb/>
            falsitate discretor, primo id apud se ipsum agit, ne non recte <lb/>
            discernens ipse fallatur, quod nisi diuinitus adiutus peragere <lb/>
            non potest, deinde cum id quod apud se egit ad alios docendos<lb n="15"/>
            profert, intuetur primitus quid iam certi nouerint, ut ex <lb/>
            his eos adducat ad ea quae non nouerant uel credere nolebant, <lb/>
            ostendens ea consequentia his, quae iam scientia uel fide retinebant, <lb/>
            ut per ea uera, de quibus se perspiciunt consentire, <lb/>
            cogantur alia uera quae negauerant adprobare, et sic uerum <lb n="20"/>
            quod falsum antea putabatur discernatur a falso, cum inuenitur <lb/>
            consentaneum illi uero, quod iam antea tenebatur. 
</p>
          
</div>