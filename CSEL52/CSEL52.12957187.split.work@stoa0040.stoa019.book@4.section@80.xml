<div xmlns="http://www.tei-c.org/ns/1.0" type="textpart" subtype="section" n="80">
<p><milestone unit="altchapter" n="65"/> Cernis iam, ut arbitror, quam inaniter dixeris, <lb/>
            quod uidearis tibi ad omnia respondisse quae mea epistula <lb n="5"/>
            continentur. si enim propterea respondisti, quia tacere noluisti, <lb/>
            non quidem ad omnia, sed tamen respondisti. si autem ad hoc <lb/>
            respondisti, ut ea quae a me dicta sunt euacuares, uideo te <lb/>
            quidem ad multa respondisse, sed nihil te uideo refellisse. <lb/>
            consideratis autem omnibus, quae a me dicta sunt, puto quod <lb n="10"/>
            facillime intellegas non deuitandae contentionis causa, quae <lb/>
            nulla est cum ueritas quaeritur uel non pro uana gloria litigatur, <lb/>
            sed causae malae diffidentia tuos nobiscum nolle conferre. <lb/>
            ut enim hanc solam <sic>Maiimianensium</sic> causam in medium <lb/>
            proferamus, <sic>nibil</sic> contradici posse nunc saltem fortasse iam <lb n="15"/>
            agnoscis. unde non mihi adrogans, sicut credis aut calumniaris, <lb/>
            uelut inuictam eloquentiam sic eam uolui commendare, sed <lb/>
            magis ut intuerentur, qui legerent, talem esse causam, pro qua <lb/>
            adserenda uel potius demonstranda nullius sit facundiae patrocinium <lb/>
            requirendum. <lb n="20"/>
            
</p>
          
</div>