<div xmlns="http://www.tei-c.org/ns/1.0" type="textpart" subtype="section" n="88">
<p>Quapropter nolite de Iohannis baptismo caliginem facere. <lb/>
            cuius causa et ratio siue ista sit quam exposui siue alia melior <lb/>
            certiorque reddatur, illud tamen manifestum est alium fuisse <lb/>
            baptismum Iohannis, alium Christi, et illum Iohannis baptismum <lb/>
            appellatum, quod et istorum quos commemorasti responsio <lb n="5"/>
            declarat et sermo ipsius domini ubi ait Iudaeis: baptismus <lb/>
            Iohannis de caelo est an ex hominibus? iste <lb/>
            autem baptismus non dicitur Caeciliani nec Donati nec Augustini <lb/>
            nec Petiliani, sed baptismus Christi. nam si inpudentes <lb/>
            nos putas, quia post nos neminem uolumus baptizari, cum uideamus <lb n="10"/>
            post Iohannem fuisse homines baptizatos, qui utique incomparabiliter <lb/>
            maior est nobis, numquid forte Iohannes et <lb/>
            Optatus aequales sunt? ridiculum uidetur et tamen puto quod <lb/>
            non eos aequales, sed maiorem credatis Optatum: post Iohannem <lb/>
            quippe apostolus baptizauit, uos baptizare post Optatum <lb n="15"/>
            neminem audetis. an quia Optatus in unitate uestra fuit? iam <lb/>
            hoc quibus praecordiis sustineri possit ignoro, si amicus comitis <lb/>
            cui comes erat deus in unitate dicitur fuisse et amicus sponsi <lb/>
            praeter unitatem. quodsi Iohannes maxime in unitate fuit et <lb/>
            non solum Optato, sed omnibus uobis et omnibus nobis longe <lb n="20"/>
            excellentior et maior fuit et tamen post eum Paulus apostolus <lb/>
            baptizauit, quare uos post Optatum non baptizatis? nisi forte <lb/>
            in has angustias uos coartat caecitas uestra, ut dicatis Optatum <lb/>
            dare potuisse spiritum sanctum, Iohannem non potuisse. <lb/>
            quod si non dicitis, ne ab ipsis etiam insanis uestra rideatur <lb n="25"/>
            insania, quid responsuri estis, cur post Iohannem baptizandi <lb/>
            fuerint homines, post Optatum autem nemo baptizandus sit, <lb/>
            nisi quia illi baptismo Iohannis fuerant baptizati, quicumque <lb/>
            autem Christi baptismo baptizantur, siue per Paulum baptizentur <lb/>
             siue per Optatum, nihil distare inter istorum et illorum <lb n="30"/>
            baptismum, cum tantum distet inter Paulum et Optatum?

<note type="footnote">6 Matth. 21, 25 17 <hi rend="italic">amicua]</hi> Optatus <hi rend="italic">comitis]</hi> Gildonis 18 cf. ad <lb/>
            p. 66, 22 </note>

<note type="footnote"> 6 baptimus <hi rend="italic">0</hi> 11 homines <hi rend="italic">om. PQ</hi> 18 fuisse dicitur <hi rend="italic">v</hi> 20 omnibus <lb/>
            nobis et omnibus uobis <hi rend="italic">v</hi> 21 maor <hi rend="italic">O</hi> 24 <hi rend="italic">pr</hi>. posuisse <hi rend="italic">Oml <lb/>
            30 distare] distat v</hi> </note> <lb/>
             
<pb n="74"/>
            redite ergo, praeuaricatores, ad cor et nolite ex hominum moribus <lb/>
            et factis diuina sacramenta pensare. illa enim per eum <lb/>
            sancta sunt cuius sunt, sed digne tractata afferunt praemium, <lb/>
            indigne autem tractata iudicium. et quamuis unum non sint <lb/>
            qui dei sacramentum digne et qui indigne tractauerint, unum<lb n="5"/>
            <sic>eet</sic> tamen illud, siue digne siue indigne tractetur, non ut <lb/>
            ipsum melius uel deterius fiat, sed ad uitam mortemue tractantium. <lb/>
            illud sane quod dixisti, quia in illis quos baptizauit <lb/>
            post Iohannem Paulus quod iam fuerat abluit, profecto non <lb/>
            diceres, ei aliquantulum considerares quid diceres. si enim abluendus<lb n="10"/>
            fuit baptismus Iohannis, procul dubio sordidus fuit. <lb/>
            quid ergo iam te <sic>urgeam</sic>? recole aut lege et uide unde hoc <lb/>
            Iohannes acceperit: repperies in quem effuderis istam blasphemiam. <lb/>
            quod cum reppereris, saltem pectus tundatur, si lingua <lb/>
            non frenatur. <lb n="15"/>
            
</p>
          
</div>