<div xmlns="http://www.tei-c.org/ns/1.0" type="textpart" subtype="section" n="53">
<p><milestone unit="altchapter" n="20"/> De persecutione autem uestra querela sedabitur, <lb/>
            si cogitetis et intellegatis prius non omnem persecutionem <lb/>
            esse culpabilem; alioquin non laudabiliter diceretur: detrahentem <lb/>
            proximo suo occulte, hunc persequebar. nam <lb/>
            cotidie uidemus et filium de patre tamquam de persecutore <lb/>
            suo conqueri et coniugem de marito et seruum de domino et <lb/>
            colonum de possessore et reum de iudice et militem uel prouincialem <lb/>
            de duce uel rege, cum illi plerumque ordinatissima <lb/>
            potestate sibi homines subditos per terrores leuium poenarum <lb/>
            a grauioribus malis prohibeant atque compescant, plerumque <lb n="20"/>
            autem a bona uita et a bonis factis minando et saeuiendo <lb/>
            deterreant. sed cum a malo et illicito prohibent, correctores <lb/>
            et <choice><sic>consnltores</sic><corr>consultores</corr></choice> sunt, cum autem a bono et licito, persecutores <lb/>
            et oppressores sunt. culpantur etiam qui prohibent a malo, <lb/>
            si modum peccati modus cohercitionis excedat. item iure culpandi <lb n="25"/>
            sunt, qui turbide atque inordinate in eos cohercendos <lb/>
            insiliunt, qui nulla sibi lege subiecti sunt. 
</p>
          
</div>