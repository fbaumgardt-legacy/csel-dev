<div xmlns="http://www.tei-c.org/ns/1.0" type="textpart" subtype="section" n="23">
<p><milestone unit="altchapter" n="21"/> Denique ita dictum est et hoc etiam ipse commemorauit: <lb/>
            <hi rend="italic">ex <choice><sic>fructihus</sic><corr>fructibus</corr></choice> eorum cognoscetis eos</hi>. ergo <lb/>
            fructus consideremus. obicitis traditionem: hanc ipsam multo <lb/>
            probabilius nos uobis obicimus. et ne per multa curramus, <lb/>
            in eadem Constantiniensi ciuitate Siluanum episcopum maiores <lb n="15"/>
            uestri in ipso exordio sui schismatis ordinauerunt. iste cum <lb/>
            adhuc esset subdiaconus, manifestissimus traditor municipalibus <lb/>
            gestis expressus est. si et uos aduersus maiores nostros <lb/>
            aliqua documenta profertis, aequa condicio postulatur, ut aut <lb/>
            utraque uera aut utraque falsa esse credamus. si utraque uera<lb n="20"/>
            sunt, uos estis sine dubio schismatis rei, qui crimina uos <lb/>
            fugere in totius orbis communione finxistis, quae in ipsa particula <lb/>
            uestrae concisionis habebatis. si autem utraque falsa <lb/>
            sunt, uos estis sine dubio schismatis rei, qui propter falsa <lb/>
            crimina traditorum immani separationis crimine maculamini. <lb n="25"/>
            quodsi a nobis aliqua et a uobis nulla uel a nobis uera et a <lb/>
            uobis falsa proferuntur, non est discutiendum quam penitus <lb/>
            uestra ora claudantur. 
</p>
          
</div>