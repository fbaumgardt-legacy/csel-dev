<div xmlns="http://www.tei-c.org/ns/1.0" type="textpart" subtype="section" n="19">
<p>Quidquid autem de Iuda traditore criminose sibi dicere <lb/>
            uisus est, ad nos quid pertinet, qui neque ab eis probamur <lb/>
            traditores neque, si aliquorum ante nos in nostra communione <lb/>
            defunctorum traditio probaretur, etiam ipsa nos improbata <lb/>
            et displicens nobis aliqua ex parte macularet? si enim ipsi <lb n="5"/>
            damnatis a se criminibus et receptis non maculantur, quanto <lb/>
            minus nos auditis et improbatis maculari poterimus! quantumlibet <lb/>
            ergo in traditores inuehatur, totidem uerbis eos et a me <lb/>
            deputet accusari. sed sane distinguo, quia ille apud me arguit <lb/>
            eum, quem iam olim defunctum mea cognitio non iudicauit, <lb n="10"/>
            ego eius lateri cohaerentem ostendo, quem a se damnatum uel <lb/>
            certe sacrilego schismate separatum sine ulla honoris eius <lb/>
            deminutione suscepit. 
</p>
          
</div>