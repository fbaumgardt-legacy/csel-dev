<div xmlns="http://www.tei-c.org/ns/1.0" type="textpart" subtype="section" n="28">
<p><milestone unit="altchapter" n="24"/> Quidquid ergo de duobus istis uerbis uel detractis <lb/>
            calumniatur uel additis gloriatur, nihil interrogationem<lb n="5"/>
            meam impedire perspicitis, cui quid respondeat ille non inueniens, <lb/>
            ne tamen taceat, irruit identidem in personam meam, <lb/>
            dicerem recedens a causa, si omnino accessisset ad causam. <lb/>
            quippe quasi de. me agatur et non de ecclesiae uel baptismi <lb/>
            ueritate, ideo me dicit subtractis illis duobus uerbis argumentatum,<lb n="10"/>
            ut quasi conscientiae meae non obsit, quod inquinatoris, <lb/>
            ut dicit, mei sacrilegam ignoraui conscientiam. quod si ita <lb/>
            esset, uerbum illud quod positum est 'sciens' additum mihi <lb/>
            potius prodesset et obesset ablatum. si enim me ita defendi <lb/>
            uoluissem, ut baptizatoris mei putarer ignorasse conscientiam,<lb n="15"/>
            pro me locutum acciperem Petilianum, quando non utcumque <lb/>
            ait: (qui fidem a perfido sumpserit', sed: <choice><sic>rqui</sic><corr>qui</corr></choice> fidem sciens a <lb/>
            perfido sumpserit non fidem percipit sed reatum,' ut hinc <lb/>
            ego non me reatum, sed fidem percepisse iactarem, quia <lb/>
            dicerem: 'non ego sciens a perfido accepi, sed homo conscientiam<lb n="20"/>
            dantis hominis ignoraui'. uidete itaque et numerate, <lb/>
            si potestis, quanta superflua loquatur ad unum (<choice><sic>igoorau</sic><corr>ignoraui</corr></choice> ?  <lb/>
            quod me proponit dixisse, cum hoc omnino non dixerim, quia <lb/>
            nec de me agebatur, ut dicerem, nec aliquid criminis in eo <lb/>
            qui me baptizauit apparuit, ut eius me ignorasse conscientiam <lb n="25"/>
            pro mea defensione cogerer dicere. 
</p>
          
</div>