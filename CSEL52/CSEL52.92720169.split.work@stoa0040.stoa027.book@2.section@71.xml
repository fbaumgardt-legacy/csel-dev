<div xmlns="http://www.tei-c.org/ns/1.0" type="textpart" subtype="section" n="71">
<p>Augustinus respondit: Tu doce potius, uniuersus orbis <lb/>
            terrarum, qua diffusa est hereditas Christi, et illa tot gentium <lb/>
            multitudo, ubi apostoli ecclesias fundauerunt, quando baptizandi <lb/>
            amiserit potestatem. numquam docebis, non solum quia <lb/>
            eos calumniaris, non doces traditores, sed quia, etiamsi docueris, <lb n="20"/>
            non potest quorumlibet malorum scelus siue ignotorum <lb/>
            sine fallacium siue ut zizania uel palea tolerandorum euertere <lb/>
            promissa dei, ut non in semine Abrahae benedicantur omnes <lb/>
            gentes; a quibus promissis uos alienos facitis, qui cum omnibus <lb/>
            gentibus communionem unitatis habere non uultis. <lb n="25"/>
            
</p>
          
</div>