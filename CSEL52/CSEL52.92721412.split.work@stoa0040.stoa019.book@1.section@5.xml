<div xmlns="http://www.tei-c.org/ns/1.0" type="textpart" subtype="section" n="5">
<p>Dicis, quod intoleranda adrogantia credam me solum terminare <lb/>
            posse, quod aliis uelut inexplicabile uisum atque ideo<lb n="15"/>
            iudici deo dimissum est, cum paulo superius dixeris hoc me <lb/>
            uelle finire post tot annos, post tot iudices atque arbitros, <lb/>
            quod apud principes tot disceptantibus litteratis ab utriusque <lb/>
            partis episcopis finiri non potuit. certe solus hinc satago, certe <lb/>
            solus quaestionem istam finiri disceptando desidero? puto enim,<lb n="20"/>
            si solos nostros id conatos culpare uoluisses, non etiam uestros <lb/>
            in eo conatu fuisse fatereris. quia ergo illum conatum, illam <lb/>
            uoluntatem et instantiam saltem propter uestros reprehendere <lb/>
            iam non potes, nolo esse a tam bono opere alienus. quid arguis, <lb/>
            quid reprehendis? an inuides? non hoc de te temere credendum <lb n="25"/>
            est. restat ergo, ut studio contentionis hoc in me culpes, quod <lb/>
            etiam in uestris laudare conpelleris. 
</p>
          
</div>