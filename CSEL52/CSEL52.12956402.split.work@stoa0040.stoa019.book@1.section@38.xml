<div xmlns="http://www.tei-c.org/ns/1.0" type="textpart" subtype="section" n="38">
<p><milestone unit="altchapter" n="32"/> Verum nos multa ostendimus etiam ad legem <lb/>
            dei pertinentia esse apud eos qui non sunt in ecclesia, quae <lb/>
            nemo uestrum audet negare; sed cur tale aliquid nolitis et <lb/>
            baptismum, omnino non uideo nec uos posse demonstrare <lb/>
            confido. sequimur sane nos in hac re etiam canonicarum <lb n="5"/>
            auctoritatem certissimam scripturarum. neque enim parui <lb/>
            momenti habendum est, quod, cum inter episcopos anterioris <lb/>
            aetatis, quam esse inciperet pars Donati, ista quaestio fluctuaret <lb/>
            et uarias haberet inter se collegarum salua unitate sententias, <lb/>
            hoc per uniuersam catholicam, quae toto orbe <choice><sic>ditfunditur</sic><corr>diffunditur</corr></choice>, <lb n="10"/>
            obseruari placuit quod tenemus. nam et uos profertis <lb/>
            concilium Cypriani, quod aut non est factum aut a ceteris <lb/>
            unitatis membris, a quibus ille non diuisus est, merito superatum. <lb/>
            neque enim propterea sumus Cypriano episcopo meliores, <lb/>
            si tamen censuit haereticos denuo baptizari, quia nos <lb n="15"/>
            hoc recte non facimus, sicut nec Petro apostolo meliores sumus, <lb/>
            quia non cogimus gentes iudaizare, quod ille fecisse Paulo <lb/>
            apostolo adtestante et <sic>corrigente</sic> monstratur, cum similiter <lb/>
            inter apostolos' de circumcisione quaestio, sicut postea de <lb/>
            baptismo inter episcopos, non parua difficultate nutaret. <lb n="20"/>
            
</p>
          
</div>