<div xmlns="http://www.tei-c.org/ns/1.0" type="textpart" subtype="section" n="84">
<p>Augustinus respondit: Traditores quidem non solum nos <lb/>
            non probatis, sed nec patres uestri patres nostros probare potuerunt. <lb/>
            qui si probati essent, non utique patres nostri essent <lb/>
            secundum tuam superiorem assertionem, quorum non essemus <lb/>
            facta sectati, nec tamen propter eos a consortio diuelleremur <lb n="15"/>
            unitatis et a semine Abrahae in quo benedicuntur omnes gentes. <lb/>
            uerumtamen si alia est aqua Christi et alia est aqua traditoris, <lb/>
            quia non fuit traditor Christus, cur non alia sit aqua Christi <lb/>
            et alia sit aqua raptoris, quia nec raptor utique fuit Christus? <lb/>
            baptiza ergo tu post raptorem tuum et baptizabo ego post <lb n="20"/>
            traditorem nec meum nec tuum aut, si chartis prolatis credendum <lb/>
            est, et meum et tuum, si autem communioni orbis <lb/>
            terrarum magis quam parti Donati, non meum sed tuum. meliore <lb/>
            uero et saniore sententia, quia secundum apostolicam <lb/>
             uocem unusquisque nostrum proprium onus portabit, nec <lb n="25"/>
            ille raptor uester est quotquot non estis raptores, nec quisquam <lb/>
            traditor aut noster aut uester est quotquot non sumus traditores. <lb/>
            et ideo nos sumus catholici, qui secundum istam sententiam <lb/>
            non deserimus unitatem, uos uero haeretici, qui propter <lb/>
             quorundam hominum crimina seu uera seu falsa non uultis <lb n="30"/>
            tenere cum Abrahae semine caritatem.

<note type="footnote"> 14 cf. p. 84, 14 16 cf. Gen. 22, 18 21 <hi rend="italic">chartia]</hi> actis et gestis <lb/>
            25 Gal. 6, 5 </note>

<note type="footnote"> 4 repereris v 7 uos] noa <hi rend="italic">OPmlv</hi> 9 uel <hi rend="italic">om. P</hi> 14 assertionem <lb/>
            superiorem <hi rend="italic">Qml</hi> 21 cartia <hi rend="italic">PQ</hi> 28 catholici aumus <hi rend="italic">PQ</hi> </note> 
<pb n="70"/>
             
</p>
          
</div>