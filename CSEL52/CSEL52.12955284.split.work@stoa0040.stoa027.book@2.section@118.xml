<div xmlns="http://www.tei-c.org/ns/1.0" type="textpart" subtype="section" n="118">
<p>Augustinus respondit: Et haec non uides non aliqua <lb/>
            esse documenta, sed uana conuicia. hoc enim est illud quod<lb n="5"/>
            paulo ante dixi: uerba legis dicitis, sed in quos dicatis non <lb/>
            attenditis, sicut diabolus uerba legis dicebat, sed cui diceret <lb/>
            non agnoscebat. ille caput nostrum sursum ascensurum deorsum <lb/>
            uolebat deicere, uos autem corpus eiusdem capitis, quod <lb/>
            per totam terram diffusum est, ad exiguam partem uultis redigere.<lb n="10"/>
            certe ipse paulo ante dixisti nos legem nosse et legaliter <lb/>
            loqui, sed in actibus erubescere. dicis quidem ista nihil <lb/>
            probans; sed etsi de aliquibus probares, de his ceteris non <lb/>
            praescriberes. uerumtamen si omnes per totum orbem tales <lb/>
            essent quales uanissime criminaris, cathedra tibi quid fecit<lb n="15"/>
            ecclesiae Romanae in qua Petrus sedit et in qua hodie Anastasius <lb/>
            sedet, uel ecclesiae Hierosolymitanae in qua Iacobus <lb/>
            sedit et in qua hodie Iohannes sedet, quibus nos in catholica <lb/>
            unitate conectimur et a quibus uos nefario furore separastis? <lb/>
            quare appellas cathedram pestilentiae cathedram apostolicam? <lb n="20"/>
            si propter homines quos putas legem loqui et non facere, <lb/>
            numquid dominus Iesus Christus propter Pharisaeos, de quibus <lb/>
            ait: dicunt enim et non faciunt, cathedrae in qua sedebant <lb/>
            ullam fecit iniuriam? nonne illam cathedram Moysi commendauit <lb/>
            et illos seruato cathedrae honore redarguit? ait enim:<lb n="25"/>
            cathedram Moysi sedent. quae dicunt facite, quae <lb/>
            autem faciunt facere nolite. dicunt enim et non <lb/>
            faciunt. haec si cogitaretis, non propter homines quos infamatis <lb/>
            blasphemaretis cathedram apostolicam cui non communicatis. <lb/>
            sed quid (id) est aliud quam nescire quid dicere <lb n="30"/>
            et tamen non posse nisi maledicere?

<note type="footnote"> 1 cf. Pa. 1, 1 6 cap. 49, 114 11 cf. cap. 49, 113 28 Matth. <lb/>
            23, 3 26 Matth. 28, 2-3 </note>

<note type="footnote"> 9 quod <hi rend="italic">8. I. 0</hi> 10 terram totam <hi rend="italic">Q</hi> diffum <hi rend="italic">(sic) Q</hi> 17 ihero- <lb/>
            Bolimitane Q 19 connectimur <hi rend="italic">v</hi> 30 id <hi rend="italic">addidi</hi> </note> 
<pb n="89"/>
            
</p>
          
</div>