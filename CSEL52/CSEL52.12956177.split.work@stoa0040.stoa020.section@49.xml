<div xmlns="http://www.tei-c.org/ns/1.0" type="textpart" subtype="section" n="49">
<p><milestone unit="altchapter" n="19"/> Omissis ergo istis morarum tendiculis ostendat <lb/>
            ecclesiam uel in sola Africa perditis tot gentibus retinendam <lb/>
            uel ei Africa in omnibus gentibus reparandam atque adimplendam, <lb/>
            et sic ostendat, ut non dicat: 'uerum est, quia hoc <lb/>
            ego dico aut quia hoc dixit ille collega meus aut illi collegae <lb n="5"/>
            mei aut illi episcopi uel clerici uel laici nostri, aut ideo uerum <lb/>
            est, quia et illa et illa mirabilia fecit Donatus uel Pontius <lb/>
            uel quilibet alius, aut quia homines ad memorias mortuorum <lb/>
            nostrorum orant et exaudiuntur, aut quia illa et illa ibi contingunt, <lb/>
            aut quia ille frater noster aut illa soror nostra tale <lb n="10"/>
            uisum uigilans <choice><sic>nidit</sic><corr>uidit</corr></choice> uel tale uisum dormiens somniauit'. remoueantur <lb/>
            ista uel figmenta mendacium hominum uel portenta <lb/>
            fallacium spirituum. aut enim non sunt uera quae dicuntur <lb/>
            aut, si haereticorum aliqua mira facta sunt, magis cauere debemus, <lb/>
            quod, cum dixisset dominus quosdam futuros esse <choice><sic>faltaces</sic><corr>fallaces</corr></choice>, <lb n="15"/>
            qui nonnulla signa faciendo etiam electos, si fieri posset, <lb/>
            fallerent, adiecit uehementer commendans et ait: ecce praedixi <lb/>
            <choice n="0.60"><sic n="4825">nobis</sic><corr n="3215">uobis</corr></choice>. unde et apostolus admonens: spiritus autem, <lb/>
            inquit, manifeste dicit quia in nouissimis temporibus <lb/>
            recedent quidam a fide, intendentes spiritibus seductoribus, <lb n="20"/>
            doctrinis daemoniorum. porro si aliquis in haereticorum <lb/>
            memoriis orans exauditur, non pro merito loci, sed <lb/>
            pro merito desiderii sui recipit siue bonum siue malum. spiritus <lb/>
            enim domini, sicut scriptum est, repleuit orbem <lb/>
            terrarum, et: auris zeli audit omnia, et multi irato deo <lb n="25"/>
            exaudiuntur, de qualibus dicit apostolus: tradidit illos deus <lb/>
            in concupiscentias cordis illorum, et multis propitius <lb/>
            deus non tribuit quod uolunt, ut quod utile est tribuat. unde

<note type="footnote"> 7 cf. In Ioh. tractat. 13, 17 8 cf. Petil. II 71, 159 17 Matth. <lb/>
            24, 25 18 I Tim. 4, 1 23 Sap. 1, 7 25 Sap. 1, 10 26 Rom. 1, 24 </note>

<note type="footnote"> 6 aut illi episcopi-nostri <hi rend="italic">a. I. Jlm2</hi> 7 <hi rend="italic">pr</hi>. et <hi rend="italic">om. JIv</hi> 11 somnianit <lb/>
            dormiens <hi rend="italic">Jhnl</hi> 18 autem <hi rend="italic">om. Ov</hi> 19 inquit <hi rend="italic">om. 77, cf. 24, 70</hi> <lb/>
            21 et doctrinis <hi rend="italic">v, cf. 23, 65. 24, 70</hi> 23 recepit <hi rend="italic">thnl</hi> siun malum siue <lb/>
            bonum 77 24 enimj autem <hi rend="italic">77</hi> 25 audiuit <hi rend="italic">Jlml</hi> deo irato <hi rend="italic">77</hi> <lb/>
            27 eorum <hi rend="italic">0 et Uulg</hi>. </note> <lb/>
             
<pb n="296"/>
            idem apostolus ait de stimulo carnis suae, angelo satanae, <lb/>
            quem sibi datum dicit a quo colaphizaretur, ne magnitudine <lb/>
            reuelationum extolleretur: propter quod ter dominum rogaui, <lb/>
            ut auferret eum a me. et dixit mihi: sufficit tibi <lb/>
            gratia mea; uirtus in infirmitate perficitur. nonne legimus<lb n="5"/>
            ab ipso domino deo nonnullos exauditos in excelsis montium <lb/>
            Iudaeae, quae tamen excelsa ita displicebant deo, ut et <lb/>
            reges qui ea non euerterent culparentur et qui euerterent <lb/>
            laudarentur? unde intellegitur magis ualere petentis affectum <lb/>
            quam petitionis locum. de uisis autem fallacibus legant quae<lb n="10"/>
            scripta sunt, et quia ipse satanas transfigurat se tamquam <lb/>
            angelum lucis et quia multos seduxerunt somnia <lb/>
            sua, audiant etiam quae narrent pagani de templis et diis <lb/>
            suis mirabiliter uel facta uel uisa, et tamen dii gentium <lb/>
            daemonia, dominus autem caelos fecit. exaudiuntur ergo <lb n="15"/>
            multi et multis modis non solum christiani catholici, sed et <lb/>
            pagani et Iudaei et haeretici uariis erroribus et superstitionibus <lb/>
            dediti. exaudiuntur autem uel ab spiritibus seductoribus, <lb/>
            qui tamen nihil faciunt nisi permittantur, deo sublimiter atque <lb/>
            ineffabiliter iudicante quid cuique tribuendum sit, <choice n="0.73"><sic n="6071">sine</sic><corr n="2204">siue</corr></choice> ab <lb n="20"/>
            ipso deo uel ad poenam malitiae uel ad solacium miseriae <lb/>
            uel ad admonitionem quaerendae salutis aeternae. ad ipsam <lb/>
            uero salutem ac uitam aeternam nemo peruenit nisi qui habet <lb/>
            caput Christum. habere autem caput <choice><sic>Chriatum</sic><corr>Christum</corr></choice> nemo poterit <lb/>
            nisi qui in eius corpore fuerit, quod est ecclesia, quam sicut <lb n="25"/>
            ipsum caput in scripturis sanctis canonicis debemus agnoscere. <lb/>
            non in uariis hominum rumoribus et opinionibus et factis et <lb/>
            dictis et uisis inquirere. 
</p>
          
</div>