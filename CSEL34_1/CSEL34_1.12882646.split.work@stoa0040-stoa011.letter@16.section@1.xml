<div xmlns="http://www.tei-c.org/ns/1.0" type="textpart" subtype="section" n="1"><milestone unit="altchapter" n="I"/>
<p> Auens crebro tuis affatibus laetificari et <choice><sic>iDstinctu</sic><corr>instinctu</corr></choice> tui sermonis, <lb/>
            quod me paulo ante iucundissime salua caritate pulsasti, <lb/>
            paria redhibere non destiti, ne silentium meum paenitudinem <lb/>
            appellasses. sed quaeso, ut, si haec quasi seniles artus esse <lb n="5"/>
            duxeris, benignarum aurium indulgentia prosequaris. Olympum <lb/>
            montem deorum esse habitaculum sub incerta fide Graecia <lb/>
            fabulatur. at uero nostrae urbis forum salutarium numinum <lb/>
            frequentia possessum nos cernimus et probamus. et quidem <lb/>
            unum esse deum summum sine initio, sine prole naturae ceu <lb n="10"/>
            patrem magnum atque magnificum quis tam demens, tam <lb/>
            mente captus neget esse certissimum ? huius nos uirtutes per <lb/>
            mundanum opus diffusas multis uocabulis inuocamus, quoniam <lb/>
            nomen eius cuncti proprium uidelicet ignoramus. nam deus <lb/>
            omnibus religionibus commune nomen est. ita fit, ut, dum <lb n="15"/>
            eius quasi quaedam membra carptim uariis supplicationibus <lb/>
            prosequimur, totum colere profecto uideamur. 
</p>
          </div>