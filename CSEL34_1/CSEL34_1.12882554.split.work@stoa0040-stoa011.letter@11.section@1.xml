<div xmlns="http://www.tei-c.org/ns/1.0" type="textpart" subtype="section" n="1"><milestone unit="altchapter" n="I"/>
<p> Cum me uehementer agitaret quaestio a te dudum cum <lb/>
            quadam etiam familiari obiurgatione proposita, quonam pacto <lb/>
            una uiuere possemus, et de hoc solo statuissem et rescribere <lb/>
            tibi et rescripta flagitare neque ad aliud aliquid, quod ad <lb/>
            nostra studia pertinet, stilum auertere, donec inter nos istuc <lb n="10"/>
            ipsum terminaretur, cito me securum fecit recentis epistulae <lb/>
            tuae breuissima et uerissima ratio, propterea scilicet hinc non <lb/>
            esse cogitandum, quia uel nos, cum potuerimus, ad te, uel <lb/>
            tu, cum potueris, ad nos necessario uenturus sis. hinc ergo, <lb/>
            ut dixi, securus effectus consideraui omnes epistulas tuas, ut <lb n="15"/>
            uiderem, quarum responsionum debitor sim. in quibus tam <lb/>
            multas quaestiones repperi, ut, etiam si facile dissolui possent, <lb/>
            ipso aceruo cuiusuis ingenium otiumque superarent. tam uero <lb/>
            difficiles sunt, ut, etiam si una earum mihi esset inposita, non <lb/>
            dubitarem me onustissimum confiteri. hoc autem prooemium <lb n="20"/>
            ad id ualet, ut tantisper desinas noua quaerere, donec toto <lb/>
            aere alieno liberemur, et de solo iudicio tuo mihi <choice><sic>rescribus</sic><corr>rescribas</corr></choice>. <lb/>
            quamquam scio, quam sit aduersum me, qui tuarum diuinarum <lb/>
            cogitationum uel tantisper particeps esse differo. 
</p>
          </div>