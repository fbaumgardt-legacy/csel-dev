<div xmlns="http://www.tei-c.org/ns/1.0" type="textpart" subtype="section" n="1"><milestone unit="altchapter" n="I"/>
<p> De negotio interim, quod non curare non possum, nihil <lb/>
            certum scribere potui absente fratre Machario, qui cito dicitur <lb/>
            rediturus, et quod deo adiuuante peragi potuerit, peragetur. <lb/>
            de nostra autem pro eis sollicitudine quamquam fratres nostri<lb n="5"/>
            ciues, qui aderant, securos uos facere possent, tamen digna <lb/>
            res epistulari conloquio, quo nos inuicem consolamur, a domino <lb/>
            praestita est, in quo promerendo multum nos adiutos esse <lb/>
            credimus ipsa uestra sollicitudine, quae profecto sine deprecatione <lb/>
            pro nobis- esse non potuit. <lb n="10"/>
            
</p>
          </div>