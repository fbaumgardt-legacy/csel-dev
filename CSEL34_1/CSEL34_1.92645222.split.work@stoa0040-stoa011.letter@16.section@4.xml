<div xmlns="http://www.tei-c.org/ns/1.0" type="textpart" subtype="section" n="4"><p> Sed ulterius huic certamini me senex inualidus subtraho et <lb/>
            in sententiam Mantuani rhetoris libenter pergo: <lb/>
            Trahat sua quemque uoluptas. <lb/>
            post haec non dubito, uir eximie, qui a mea secta deuiasti, <lb/>
            hanc epistulam aliquorum furto detractam flammis uel quolibet <lb n="10"/>
            pacto perituram. quod si acciderit, erit damnum chartulae, <lb/>
            non nostri sermonis, cuius exemplar penes omnes religiosos <lb/>
            perpetuo retinebo. dii te seruent, per quos et eorum atque <lb/>
            cunctorum mortalium communem patrem uniuersi mortales, <lb/>
            quos terra sustinet, mille modis concordi discordia ueneramur <lb n="15"/>
            et colimus. 
</p>
          
</div>