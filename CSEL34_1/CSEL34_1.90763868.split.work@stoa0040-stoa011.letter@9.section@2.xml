<div xmlns="http://www.tei-c.org/ns/1.0" type="textpart" subtype="section" n="2"><p> Epistulas tuas cum considerarem, quibus non dubium tibi <lb/>
            quaerenti magna respondi, uehementer me illa terruit, qua<lb n="15"/>
            percontaris, quomodo fiat, ut nobis a superioribus potestatibus <lb/>
            uel a daemonibus et cogitationes quaedam inserantur et <lb/>
            somnia. magna enim res est, cui tu quoque pro tua prudentia <lb/>
            perspicis non epistula, sed aut praesenti conlocutione aut <lb/>
            aliquo libello respondendum esse. temptabo tamen callens<lb n="20"/>
            ingenium tuum quaedam quaestionis huius lumina praeseminare, <lb/>
            ut aut cetera tecum ipse contexas aut posse ad <lb/>
            rei tantae probabilem inuestigationem perueniri minime desperes. <lb/>
            </p>
          </div>