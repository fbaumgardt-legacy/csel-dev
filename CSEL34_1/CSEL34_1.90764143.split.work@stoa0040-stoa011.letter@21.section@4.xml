<div xmlns="http://www.tei-c.org/ns/1.0" type="textpart" subtype="section" n="4"><p> Sed dicit fortasse sanctitas tua: uellem scire, quid desit <lb/>
            instructioni tuae. tam multa autem sunt, ut facilius possim <lb/>
            enumerare, quae habeam, quam quae habere desidero. auderem <lb/>
            enim dicere scire me et plena fide retinere, quid pertineat ad <lb/>
            salutem nostram. sed hoc ipsum quo modo ministrem ad<lb n="5"/>
            salutem aliorum non quaerens, quod mihi utile est, <lb/>
            sed quod multis, ut salui fiant? et sunt fortasse <lb/>
            aliqua, immo non est dubitandum esse in sanctis libris conscripta <lb/>
            consilia, quibus cognitis et adprehensis possit homo <lb/>
            dei rebus ecclesiasticis <choice><sic>ordinationbus</sic><corr>ordinatioribus</corr></choice> ministrare aut certe<lb n="10"/>
            inter manus iniquorum uel uiuere conscientia saniore uel <lb/>
            mori, ut illa uita non amittatur, cui uni christiana corda <lb/>
            humilia et mansueta suspirant. quo modo autem hoc fieri potest, <lb/>
            nisi, quem ad modum ipse dominus dicit, petendo quaerendo <lb/>
            pulsando, id est orando legendo plangendo? ad quod negotium<lb n="15"/>
            mihi paruum tempus uelut usque ad pascha impetrare uolui <lb/>
            per fratres a tua sincerissima et uenerabili caritate et nunc <lb/>
            per has preces uolo. 
</p>
          </div>