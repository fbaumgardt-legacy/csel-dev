<div xmlns="http://www.tei-c.org/ns/1.0" type="textpart" subtype="section" n="3"><p> Sed haec quamuis grate accepta fuerint, tamen quia pauci <lb/>
            conuenerant, non erat satisfactum tanto negotio. iste autem <lb/>
            sermo cum ab eis, qui aderant, pro cuiusque facultate ac <lb/>
            studio foris uentilaretur, multos habuit contradictores. postea <lb/>
            uero quam dies quadragesimae inluxisset et frequens multitudo <lb n="10"/>
            ad horam tractationis occurrit, lectum est illud in euangelio, <lb/>
            ubi dominus de templo expulsis uenditoribus animalium <lb/>
            et euersis mensis nummulariorum dixit domum patris sui <lb/>
            pro domo orationum speluncam latronum esse factam. quod <lb/>
            capitulum, cum eos intentos proposita uinulentiae quaestione <lb n="15"/>
            feci, et ipse quoque recitaui adiunxique disputationem, qua <lb/>
            ostenderem, quanto commotius et uehementius dominus noster <lb/>
            ebriosa conuiuia, quae ubique sunt turpia, de templo expelleret, <lb/>
            unde sic expulit concessa commercia, cum ea uenderentur, <lb/>
            quae sacrificiis illo tempore licitis essent necessaria, <lb n="20"/>
            quaerens ab eis, quibus similiorem putarent speluncam latronum <lb/>
            necessaria uendentibus an inmoderate bibentibus. 
</p>
          </div>