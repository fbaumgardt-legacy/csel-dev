<div xmlns="http://www.tei-c.org/ns/1.0" type="textpart" subtype="section" n="4"><p> Unde constamus?. ex animo et corpore. quid horum melius? <lb/>
            uidelicet animus. quid laudatur in corpore? nihil aliud uideo <lb/>
            quam pulchritudinem. quid est corporis pulchritudo? congruentia<lb n="5"/>
            partium cum quadam coloris suauitate. haec forma <lb/>
            ubi uera melior, an ubi falsa? quis dubitet, ubi uera est, <lb/>
            esse meliorem? ubi ergo uera est? in animo scilicet. animus <lb/>
            igitur magis amandus quam corpus. sed in qua parte animi. <lb/>
            est ista ueritas? in mente atque intellegentia. quid huic aduersatur?<lb n="10"/>
            sensus. resistendum ergo sensibus totis animi <lb/>
            uiribus liquet. quid si sensibilia nimium delectant? fiat, ut <lb/>
            non delectent. unde fit? consuetudine his carendi appetendique <lb/>
            meliora. quid si moritur animus? ergo moritur ueritas <lb/>
            aut non est intellegentia ueritas aut intellegentia non est in<lb n="15"/>
            animo aut potest mori aliquid, in quo aliquid inmortale est. <lb/>
            nihil autem horum fieri posse Soliloquia nostra iam continent <lb/>
            satisque persuasum est; sed nescio qua consuetudine malorum <lb/>
            territamur atque titubamus. postremo etiam si moritur animus, <lb/>
            quod nullo modo fieri posse uideo, non esse tamen beatam uitam in<lb n="20"/>
            laetitia sensibilium hoc otio satis exploratum est. his rebus fortasse <lb/>
            atque talibus Nebridio meo si non beatus, at certe quasi beatus <lb/>
            uideor. uidear et mihi; quid inde perdo aut cur parcam bonae <lb/>
            opinioni? haec mihi dixi; deinde oraui, ut solebam, atque dormiui. 
</p>
          </div>