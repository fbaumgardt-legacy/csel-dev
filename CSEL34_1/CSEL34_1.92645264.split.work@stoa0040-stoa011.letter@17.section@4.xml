<div xmlns="http://www.tei-c.org/ns/1.0" type="textpart" subtype="section" n="4"><p> Quod autem dicis eo nostris uestra sacra praeponi, quod <lb/>
            uos publice colitis deos, nos autem secretioribus conuenticulis <lb n="10"/>
            utimur, primo illud abs te quaero, quo modo oblitus sis Liberum <lb/>
            illum, quem paucorum sacratorum oculis committendum putatis. <lb/>
            deinde tu ipse iudicas nihil aliud te agere uoluisse, cum <lb/>
            publicam sacrorum uestrorum celebrationem commemorares, <lb/>
            nisi ut nobis decuriones et primates ciuitatis per plateas uestrae <lb n="15"/>
            urbis bacchantes ac furentes ante oculos quasi specula poneremus. <lb/>
            in qua celebritate si numine inhabitamini, certe uidetis, <lb/>
            quale illud sit, quod adimit mentem; si autem fingitis, quae <lb/>
            sunt ista etiam in publico uestra secreta? uel quo pertinet <lb/>
            tam turpe mendacium? deinde cur nulla futura canitis, si <lb n="20"/>
            uates estis? aut cur spoliatis circumstantes, si sani estis? 
</p>
          </div>