<div xmlns="http://www.tei-c.org/ns/1.0" type="textpart" subtype="section" n="8"><p> Postridie uero cum inluxisset dies, cui solebant fauces <lb/>
            uentresque se parare, nuntiatur mihi nonnullos eorum etiam, <lb/>
            qui sermoni aderant, nondum a murmuratione cessasse tantumque <lb/>
            in eis ualere uim pessimae consuetudinis, ut eius <lb/>
            tantum uoce uterentur et dicerent: 'Quare modo ? non enim <lb n="10"/>
            antea, qui haec non prohibuerunt, christiani non erant\ quo audito <lb/>
            quas sicut maiores commouendi eos machinas praepararem, omnino <lb/>
            nesciebam; disponebam tamen, si perseuerandum putarent, <lb/>
            lecto illo loco de propheta Ezechiele: 'Explorator absoluitur, si <lb/>
            periculum denuntiauerit, etiam si illi, quibus denuntiatur, cauere <lb n="15"/>
            noluerint' uestimenta mea excutere atque discedere. tum uero <lb/>
            dominus ostendit, quod nos non deserat et quibus modis, in <lb/>
            se ut praesumamus, hortetur; namque ante horam, qua exhedram <lb/>
            ascenderemus, ingressi sunt ad me idem ipsi, quos <lb/>
            audieram de oppugnatione uetustae consuetudinis fuisse conquestos. <lb n="20"/>
            quos blande acceptos paucis uerbis in sententiam <lb/>
            sanam transtuli. atque ubi uentum est ad tempus disputationis, <lb/>
            omissa lectione, quam praeparaueram, quia necessaria <lb/>
            iam non uidebatur, de hac ipsa quaestione pauca disserui, <lb/>
            nihil nos nec breuius nec uerius posse adferre aduersus eos, <lb n="25"/>
            qui dicunt: 'Quare modo?* nisi et nos dicamus: <sic>lVel</sic> modo'. 
</p>
          </div>