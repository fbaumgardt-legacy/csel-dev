<div xmlns="http://www.tei-c.org/ns/1.0" type="textpart" subtype="section" n="5"><p> Sed quod erat tunc dolendum, nunc auferendum est non <lb/>
            aspere, sed, sicut scriptum est, in spiritu lenitatis et <lb/>
            mansuetudinis. dant enim mihi fiduciam litterae tuae, <lb/>
            indices germanissimae caritatis, ut tecum tamquam mecum<lb n="10"/>
            audeam conloqui. non ergo aspere, quantum existimo, non <lb/>
            duriter, non modo imperioso ista tolluntur, magis docendo <lb/>
            quam iubendo, magis monendo quam minando. sic enim <lb/>
            agendum est cum multitudine, seueritas autem exercenda est <lb/>
            in peccata paucorum. et si quid minamur, cum dolore fiat de<lb n="15"/>
            scripturis comminando uindictam futuram, ne nos ipsi in nostra <lb/>
            potestate, sed deus in nostro sermone timeatur. ita prius mouebuntur <lb/>
            spiritales uel spiritalibus proximi, quorum auctoritate <lb/>
            et lenissimis quidem sed instantissimis admonitionibus cetera <lb/>
            multitudo frangatur. <lb n="20"/>
            
</p>
          </div>