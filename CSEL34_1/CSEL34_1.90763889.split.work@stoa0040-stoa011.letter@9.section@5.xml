<div xmlns="http://www.tei-c.org/ns/1.0" type="textpart" subtype="section" n="5"><p> Possunt latissime ista tractari et multis rerum testimoniis <lb/>
            ad certiorem plenioremque perduci notitiam. sed huic epistulae <lb/>
            adiunge illam, quam tibi nuper de imaginibus et de <lb/>
            memoria misi, et eam diligentius pertracta; nam minus plene<lb n="15"/>
            a te intellecta rescripto tuo mihi apparuit. huic ergo, quam <lb/>
            nunc legis, cum adiunxeris de illa, quod ibi dictum est de <lb/>
            naturali quadam facultate animi minuentis et augentis cogitatione <lb/>
            quodlibet, fortasse te iam non mouebit, ynde fiat, ut <lb/>
            etiam formae corporum, quas numquam uidimus, uel cogitando<lb n="20"/>
            apud nos uel somniando figurentur. 
</p>
          
</div>