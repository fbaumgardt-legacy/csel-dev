<div xmlns="http://www.tei-c.org/ns/1.0" type="textpart" subtype="section" n="1"><milestone unit="altchapter" n="I"/>
<p> Quamquam mei animi cognitor sis, fortasse tamen ignoras, <lb/>
            quantum uelim praesentia tua frui. uerum hoc tam magnum <lb/>
            beneficium deus quandoque praestabit. legi recentissimam<lb n="5"/>
            epistulam tuam, in qua de solitudine questus es et quadam desertione <lb/>
            a familiaribus tuis, cum quibus uita dulcissima est. <lb/>
            sed quid aliud hic tibi dicam, nisi quod te non dubito facere ? <lb/>
            confer te ad animum tuum et illum in deum leua, quantum <lb/>
            potes. ibi enim certius habes et nos non per corporeas imagines,<lb n="10"/>
            quibus nunc in nostra recordatione uti necesse est, <lb/>
            sed per illam cogitationem, qua intellegis non loco esse nos <lb/>
            simul. 
</p>
          </div>