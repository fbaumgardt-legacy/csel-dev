<div xmlns="http://www.tei-c.org/ns/1.0" type="textpart" subtype="section" n="1"><milestone unit="altchapter" n="I"/>
<p> Iam dudum, frater in Christo domino mi unanime, ut te in <lb/>
            sanctis et piis laboribus tuis nescientem agnoui absentemque <lb n="5"/>
            uidi, tota mente complexus alloquio quoque familiari atque <lb/>
            fraterno per litteras adire properaui. et credo in manu et in <lb/>
            gratia domini sermonem meum ad te fuisse perlatum; sed <lb/>
            morante adhuc puero, quem ad te aliosque dilectos aeque deo <lb/>
            salutandos ante hiemem miseramus, non potuimus ultra et <lb n="10"/>
            officium nostrum suspendere et desiderium sermonis tui cupidissimum <lb/>
            temperare. scripsimus itaque iterato nunc, si priores <lb/>
            ad te litterae nostrae peruenire meruerunt, aut primo, si illis <lb/>
            in manus tuas perueniendi felicitas non fuit. 
</p>
          </div>