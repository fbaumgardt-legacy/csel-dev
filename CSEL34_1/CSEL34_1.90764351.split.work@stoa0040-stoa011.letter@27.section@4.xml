<div xmlns="http://www.tei-c.org/ns/1.0" type="textpart" subtype="section" n="4"><p> Ecce carissimus meus est et ab ineunte adulescentia mihi <lb n="10"/>
            familiariter amicissimus, qui hanc eximietati tuae ac praestantissimae <lb/>
            caritati epistulam adportat. huius nomen est in <lb/>
            libro (de religione', quem tua sanctitas, quantum litteris <lb/>
            indicas, libentissime legit; factus enim tibi etiam tanti uiri, <lb/>
            qui tibi eum misit, commendatione iucundior. neque huic <lb n="15"/>
            tamen tam familiari amico meo uelim credas, quae de me <lb/>
            forte laudans dixerit. sensi enim etiam ipsum saepe non <lb/>
            mentiendi studio, sed amandi propensione falli iudicantem et <lb/>
            arbitrari iam me accepisse quaedam, quibus accipiendis a <lb/>
            domino patente ore cordis inhiarem. et si hoc in os meum, <lb n="20"/>
            quis non coniciat, quanta de me absente meliora quam ueriora <lb/>
            laetus effundat? librorum autem nostrorum copiam faciet <lb/>
            uenerabili studio suo; nam nescio me aliquid siue ad eorum, <lb/>
            qui extra ecclesiam dei sunt, siue ad aures fratrum scripsisse, <lb/>
            quod ipse non habeat. sed tu cum legis, mi sancte Pauline,

<note type="footnote"> 1 est] et <hi rend="italic">E</hi> . quod] quod non <hi rend="italic">E</hi> quid A 2 cognosco <hi rend="italic">E</hi> 3 inime, <lb/>
            <hi rend="italic">corr. m</hi>. 1 in me E 4 in te <hi rend="italic">om. C</hi> 5 uehentissime <hi rend="italic">E</hi> 6 eum] <lb/>
            cum C 7 ut talis] uitalis P1 magis <hi rend="italic">om. R</hi> iam peto] impeto <hi rend="italic">E</hi> <lb/>
            8 adici ad] dici ad <hi rend="italic">E</hi> adiciat P1 9 me <hi rend="italic">om. E</hi> 10 ineunti <hi rend="italic">PlB</hi> <lb/>
            11 eximiae <hi rend="italic">E</hi> 12 aportat A 13 sanctitas tua P1 14 libentissima <lb/>
            elegit <hi rend="italic">A</hi> factus est enim <hi rend="italic">E edd. praeter a</hi> 15 huic enl <hi rend="italic">ex corr. <lb/>
            m. 1 (fuit</hi> huc <hi rend="italic">et pro</hi> eni <hi rend="italic">fuisse uid</hi>. tfii) C enim huic <hi rend="italic">a e</hi> tamen huic <lb/>
            <hi rend="italic">cett. edd</hi>. 16 ue.lim (1 <hi rend="italic">eras.) E</hi> .17 laudans forte <hi rend="italic">E</hi> 18 mentientis <lb/>
            P1 studium <hi rend="italic">E</hi> propensiore <hi rend="italic">E</hi> 19 arbitrare <hi rend="italic">E</hi> 21 conciat. <lb/>
            <hi rend="italic">m. 2</hi> coniciat <hi rend="italic">M</hi> 23 uenerabiH, <hi rend="italic">m</hi>. 2 uenerabilem <hi rend="italic">M</hi> 24 extra P1 <lb/>
            25 habeat, <hi rend="italic">m</hi>. 2 habeas <hi rend="italic">C pro</hi> mi <hi rend="italic">ras. E</hi> </note>

<note type="footnote"> 7* </note> <lb n="25"/>
             
<pb n="100"/>
            non te ita rapiant, quae per nostram infirmitatem ueritas <lb/>
            loquitur, ut ea, quae ipse loquor, minus diligenter aduertas, <lb/>
            ne, dum auidus hauris bona et recta, quae data ministro, <lb/>
            non ores pro peccatis et erratis, quae ipse committo. in his <lb/>
            enim, quae tibi recte, si aduerteris, displicebunt, ego ipse <lb/>
            conspicior, in his autem, quae per donum spiritus, quod <lb/>
            accepisti, recte tibi placent in libris meis, ille amandus, <lb/>
            ille praedicandus est, apud quem est fons uitae et in <lb/>
            cuius lumine uidebimus lumen sine aenigmate et facie <lb/>
            ad faciem, nunc autem in aenigmate uidemus. in<lb n="10"/>
            his ergo, quae ipse de ueteri fermento eructaui, cum ea <lb/>
            legens agnosco, me iudico cum dolore; in his uero, quae de <lb/>
            azymo sinceritatis et ueritatis dono dei dixi, exulto <lb/>
            cum tremore. quid enim habemus, quod non accepimus? at <lb/>
            enim melior est, qui maioribus et pluribus quam qui minoribus<lb n="15"/>
            et paucioribus donis dei diues est. quis negat? sed <lb/>
            rursus melius est uel de paruo dei dono gratias ipsi agere <lb/>
            quam sibi agi uelle de magno. haec ut ex animo semper <lb/>
            confitear meumque cor a lingua mea non dissonet, ora pro <lb/>
            me, frater; ora, obsecro, ut non laudari uolens, sed laudans<lb n="20"/>
            inuocem dominum, et ab inimicis meis saluus ero. 
</p>
          </div>