<div xmlns="http://www.tei-c.org/ns/1.0" type="textpart" subtype="section" n="4"><p> Specialiter autem hoc a te peto, quoniam me inmerentem <lb/>
            et inopinantem magno tui amore complesti, ut pro hac historia <lb/>
            temporum referas mihi omnem tuae sanctitatis historiam, ut, <lb/>
            'qui genus, unde' sis (domo) tanto uocatus a domino, quibus <lb/>
            exordiis segregatus ab utero matris tuae ad matrem filiorum<lb n="5"/>
            dei prole laetantem abiurata carnis et sanguinis stirpe transieris <lb/>
            et in genus regale ac sacerdotale sis translatus, edisseras. <lb/>
            quod enim indicasti iam de humilitatis nostrae nomine <lb/>
            apud Mediolanium te didicisse, cum illic initiareris, fateor <lb/>
            curiosius me uelle condiscere, ut omni parte te nouerim, quo<lb n="10"/>
            magis gratuler, si a suscipiendo mihi patre nostro Ambrosio <lb/>
            uel ad fidem inuitatus es uel ad sacerdotium consecratus, ut. <lb/>
            eundem ambo habere uideamur auctorem. nam ego etsi a <lb/>
            Delphino Burdigalae baptizatus, a Lampio apud Barcilonem <lb/>
            in Hispania per uim inflammatae subito plebis sacratus sim,<lb n="15"/>
            tamen Ambrosii semper et dilectione ad fidem innutritus sum <lb/>
            et nunc in sacerdotii ordinatione confoueor. denique suo me <lb/>
            clero uoluit uindicare, ut, etsi diuersis locis degam, ipsius <lb/>
            presbyter censear. 
</p>
          </div>