<div xmlns="http://www.tei-c.org/ns/1.0" type="textpart" subtype="section" n="19">
<p>Quae cum ita sint, desinant Pelagiani quinque istarum <lb/>
            rerum insidiosissimis laudibus, id est 'laude creaturae, laude nuptiarum, <lb/>
            laude legis, laude liberi arbitrii, laude sanctorum', quasi <lb/>
            a Manicheorum tendiculis fingere se homines uelle eruere, ut possint <lb/>
            eos suis retibus implicare, id est ut negent originale peccatum et<lb n="5"/>
            paruulis inuideant Christi medici auxilium et ut dicant gratiam dei <lb/>
            secundum merita nostra dari ac sic gratia iam non sit gratia et ut <lb/>
            dicant sanctos in hac uita non habuisse peccatum ac sic euacuetur <lb/>
            oratio quam sanctis tradidit qui non habebat peccatum et per quem <lb/>
            sanctis orantibus dimittitur omne peccatum. ad haec tria mala homines<lb n="10"/>
            incautos et ineruditos quinque illorum bonorum fraudulenta <lb/>
            laude seducunt. de quibus omnibus satis me existimo respondisse <lb/>
            eorum <choice><sic>crudclissimae</sic><corr>crudelissimae</corr></choice> et impiissimae et superbissimae uanitati. 
</p>
          
</div>