<div xmlns="http://www.tei-c.org/ns/1.0" type="textpart" subtype="section" n="31">
<p><milestone unit="altchapter" n="20"/> Cum ergo aliud sit in anima, quo corpora uera sentimus <lb/>
            — quod facimus quinque sensibus corporis —, aliud, quo praeter <lb/>
            ipsos similia corporibus non corpora cernimus — ubi et nos ipsos <lb/>
            non aliter quam similes corporibus contuemur —, aliud, quo nec<lb n="10"/>
            corpora nec similitudines corporum, sicut fidem, spem, caritatem, <lb/>
            sine ullis coloribus et tumoribus eorumque similibus certius sane <lb/>
            firmiusque conspicimus, ubi magis esse et quodammodo familiarius <lb/>
            habitare debemus, ubi renouari in agnitione dei secundum <lb/>
            imaginem eius qui creauit nos? nonne in hoc quod tertio loco posui? <lb n="15"/>
            ibi enim certe neque ullum sexum neque ullam sexus similitudinem <lb/>
            gerimus. 
</p>
          
</div>