<div xmlns="http://www.tei-c.org/ns/1.0" type="textpart" subtype="section" n="33">
<p>Hoc pudoris genus, haec erubescendi <choice><sic>necessdtas</sic><corr>necessitas</corr></choice> certe cum <lb/>
            omni homine nascitur et ipsis quodammodo naturae legibus <sic>inperatur</sic>,<lb n="5"/>
            ut in hac re uerecundentur etiam ipsa pudica coniugia nec <lb/>
            quisquam tam male turpiterque proficiat, ut, quia cognouit deum <lb/>
            esse conditorem naturae auctoremque nuptiarum, ideo etiam <lb/>
            miscendus uxori, si quis eum uideat, non de his motibus erubescat <lb/>
            <sic>quaeratque</sic> secretum, ubi non solum alienorum, uerum etiam suorum<lb n="10"/>
            omnium possit uitare conspectum. itaque sua culpa sibi accidens <lb/>
            malum natura humana permittatur agnoscere, ne cogatur aut, <lb/>
            quod est inpudentissimum, de his suis motibus non erubescere aut, <lb/>
            quod est ingratissimum, de sui creatoris operibus erubescere. quo <lb/>
            tamen malo propter bonum generationis filiorum bene utuntur<lb n="15"/>
            pudica coniugia; solius autem carnalis uoluptatis <choice><sic>caufa</sic><corr>causa</corr></choice> libidini <lb/>
            consentire peccatum est, quamuis coniugatis secundum ueniam <lb/>
            concedatur. 
</p>
          
</div>