<div xmlns="http://www.tei-c.org/ns/1.0" type="textpart" subtype="section" n="1">
        <p>Eodem tempore quidam Vincentius Victor in Mauritania <lb/>
            Caesariensi inuenit apud Hispanum quendam presbyterum Petrum<lb n="5"/>
            nonnullum opusculum meum, ubi quodam loco de origine animae <lb/>
            hominum singulorum, utrum ex illa primi hominis ac deinde ex <lb/>
            parentibus propagentur an sicut illi uni sine ulla propagatione <lb/>
            singulae singulis dentur, me nescire confessus sum, uerum tamen <lb/>
            scire animam non corpus esse, sed spiritum, et contra ista mea<lb n="10"/>
            ad eundem Petrum scripsit ille duos libros, quos mihi de Caesarea <lb/>
            Renatus monachus misit. quibus ego lectis responsione mea <lb/>
            quattuor reddidi, unum ad Renatum monachum, alterum ad <lb/>
            presbyterum Petrum et duos ad eundem Victorem. sed ad Petrum <lb/>
            quamuis habeat libri prolixitatem, tamen epistula est, quam nolui<lb n="15"/>
            a tribus ceteris separare. in his autem omnibus, in quibus multa <lb/>
            necessaria disseruntur, defendi de origine animarum, quae singulis <lb/>
            hominibus dantur, cunctationem meam et multos <choice><sic>errorcs</sic><corr>errores</corr></choice> atque <lb/>
            prauitates praesumptionis cius ostendi. quem tamen iuuenem non <lb/>
            praepropere detestandum, sed adhuc docendum quanta potui<lb n="20"/>
            lenitate tractaui et ab eo scripta correctionis eius accepi. 
</p>
          
</div>