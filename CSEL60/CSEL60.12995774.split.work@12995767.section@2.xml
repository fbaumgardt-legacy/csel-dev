<div xmlns="http://www.tei-c.org/ns/1.0" type="textpart" subtype="section" n="2">
<p>Vbi maxime disputatur de baptismate paruulorum propter <lb/>
            originale peccatum et de gratia, qua iustificamur, hoc est iusti efficimur, <lb/>
            quamuis in hac uita nemo ita seruat mandata iustitiae, <lb/>
            ut non sit ei necessarium pro suis peccatis orando dicere: dimitte <lb/>
            nobis debita nostra. contra quae omnia sentientes illi nouam<lb n="15"/>
            heresem condiderunt. in his autem libris tangenda adhuc arbitratus <lb/>
            sum nomina eorum sic eos facilius posse corrigi sperans, immo etiam <lb/>
            in tertio libro, quae est epistula, sed in libris habita propter duos, <lb/>
            quibus eam conectendam putaui, Pelagi ipsius nomen non sine aliqua <lb/>
            laude posui, quia uita eius a multis praedicabatur, et eius illa redargui,<lb n="20"/>
            quae in suis scriptis non ex persona sua posuit, sed quid ab aliis <lb/>
            diceretur exposuit, quae tamen postea iam hereticus pertinacissima <lb/>
            animositate defendit. Caelestius uero discipulus eius iam propter <lb/>
            tales assertiones apud Carthaginem in episcopali iudicio, ubi ego <lb/>
            non interfui, excommunicationem meruerat. <lb n="25"/>
            
</p>
          
</div>