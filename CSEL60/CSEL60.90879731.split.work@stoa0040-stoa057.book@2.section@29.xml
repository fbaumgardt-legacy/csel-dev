<div xmlns="http://www.tei-c.org/ns/1.0" type="textpart" subtype="section" n="29">
<p>Namque illud apostoli quod commemoraui sic defendere <lb/>
            quidam uoluerunt, ut dicerent 'ideo quicquid etiam bonae uoluntatis <lb/>
            habet homo, deo tribuendum esse, quia et hoc in illo esse non posset, <lb/>
            si homo ipse non esset; cum uero, ut sit aliquid atque ut homo sit, <lb/>
            non habeat nisi a deo, cur non auctori deo tribuatur etiam quicquid <lb n="5"/>
            in illo <choice><sic>cst</sic><corr>est</corr></choice> bonae uoluntatis, quod non esset, nisi esset in quo esset?' <lb/>
            sed hoc modo etiam illud dici potest malam quoque uoluntatem deo <lb/>
            auctori esse tribuendam, quia nec ipsa esse posset in homine, nisi homo <lb/>
            esset in quo esset. ut autem homo sit, deus auctor est; ita et eius <lb/>
            malae uoluntatis, quae nisi hominem haberet ubi esset esse omnino <lb n="10"/>
            non posset, ad auctorem deum esse referendum. quod nefas est <lb/>
            dicere. 
</p>
          
</div>