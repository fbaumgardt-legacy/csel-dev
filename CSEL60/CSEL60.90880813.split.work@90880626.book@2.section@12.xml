<div xmlns="http://www.tei-c.org/ns/1.0" type="textpart" subtype="section" n="12">
<p><milestone unit="altchapter" n="8"/> Item aliquanto post ait: <hi rend="italic">anima itaque si peccatrix <lb/>
            esse meruit, quae peccatrix esse non potuit, tamen neque in peccato<lb/>
             remansit, quia in Christo praefigurata in peccato esse non debuit, <lb n="5"/>
             sicut esse non potuit</hi>. rogo te, frater, putasne ista saltem postea <lb/>
            legisti et considerasti et quid in recitante laudaueris uel unde <lb/>
            post recitationem gratias egeris cogitasti? quid est, obsecro te: <lb/>
            <hi rend="italic">anima itaque si peccatrix esse meruit, quae peccatrix esse non potuit</hi>? <lb/>
            quid est 'meruit' et 'non potuit', cum mereri hoc non posset,<lb n="10"/>
            nisi peccatrix fuisset, non autem fuisset, nisi esse potuisset, ut <lb/>
            ante omne malum meritum peccans inde sibi meritum faceret, <lb/>
            unde ad alia peccata deserente domino perueuiret? an ideo dixit: <lb/>
            <hi rend="italic">quae peccatrix esse non potuit,</hi> quia, nisi in carnem ueniret, peccatrix <lb/>
            esse non posset ? quid ergo meruit, ut eo mitteretur,<lb n="15"/>
            ubi peccatrix esse posset, quo nisi uenisset alibi peccatrix esse <lb/>
            non posset? dicat, quid meruit. si enim meruit esse peccatrix, <lb/>
            aliquid iam peccauerat, unde mereretur iterum esse peccatrix; <lb/>
            si autem nihil peccauerat, unde meruit esse peccatrix? sed <lb/>
            haec fortassis obscura uideantur aut obscura esse iactentur,<lb n="20"/>
            cum sint apertissima. neque enim dicere debuit, quod anima <lb/>
            meruerit peccatrix esse per carnem, cuius nec bonum nec malum <lb/>
            meritum repperire poterit ante carnem. 
</p>
          
</div>