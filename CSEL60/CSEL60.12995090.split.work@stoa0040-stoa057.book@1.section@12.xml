<div xmlns="http://www.tei-c.org/ns/1.0" type="textpart" subtype="section" n="12">
<p>Adtende etiam quae secuntur. cum enim dixisset: in quo <lb/>
            omnes peccauerunt, secutus adiunxit: usque enim ad legem <lb/>
            peccatum in mundo fuit, hoc est, quia nec lex potuit auferre <lb n="10"/>
            peccatum, quae subintrauit ut magis abundaret peccatum, siue naturalis <lb/>
            lex, in qua quisque iam ratione utens incipit peccato originali <lb/>
            addere et propria, siue ipsa quae scripta per Moysen populo <lb/>
            data <choice><sic>cst</sic><corr>est</corr></choice>. si enim data esset lex, quae posset uiuificare. <lb/>
            omnino ex lege esset iustitia. sed conclusit scriptura <lb n="15"/>
            omnia sub peccato, ut promissio ex fide Iesu Christi <lb/>
            daretur credentibus. peccatum autem non deputabatur, <lb/>
            cum lex non esset. quid <choice><sic>cst</sic><corr>est</corr></choice> 'non deputabatur' nisi <lb/>
            'ignorabatur et peccatum esse non putabatur'? neque enim ab ipso <lb/>
            domino deo tamquam non esset <sic>habebatul</sic>. cum scriptum sit: <lb n="20"/>
            quicumque sine lege peccauerunt sine lege <choice><sic>pcribunt</sic><corr>peribunt</corr></choice>. 
</p>
          
</div>