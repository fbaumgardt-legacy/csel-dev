<div xmlns="http://www.tei-c.org/ns/1.0" type="textpart" subtype="section" n="35">
<p>Prolixioris autem sermonis est de isto genere similitudinum <lb/>
            corporalium diligentissima disputatio, utrum et <choice><sic>angPli</sic><corr>angeli</corr></choice>, seu boni seu <lb/>
            mali, sic appareant, quando specie hominum uel quorumlibet corporum <lb/>
            apparent, an habeant aliqua uera corpora et in ipsorum <lb n="10"/>
            potius ueritate uideantur, an uero in somnis uel in extasi in istis <lb/>
            cernantur non corporibus, sed similitudinibus corporum, uigilantibus <lb/>
            autem uera cernenda et, si opus est, etiam tangenda ingerant <lb/>
            corpora. sed ista in hoc libro requirenda et pertractanda esse non <lb/>
            arbitror. nunc de anima incorporea satis dictum sit. quam si <choice><sic>curpoream</sic><corr>corpoream</corr></choice> <lb n="15"/>
            mauis credere, prius tibi definiendum est quid sit corpus, <lb/>
            ne forte, cum de re ipsa inter nos constet, incassum de nomine laboremus. <lb/>
            quanta te tamen absurda secuta sint tale corpus in anima <lb/>
            cogitantem, qualia sunt quae ab omnibus eruditis corpora nuncupantur, <lb/>
            id est quae per distantiam longitudinis, latitudinis, altitudinis <lb n="20"/>
            locorum occupant spatia, minora minoribus suis partibus et <lb/>
            maiora maioribus, puto quod iam prudenter aduertas. 
</p>
          
</div>