<div xmlns="http://www.tei-c.org/ns/1.0" type="textpart" subtype="section" n="18">
<p><milestone unit="altchapter" n="12"/> Xoli credere nec dicere nec docere 'sacrificium Christianorum <lb/>
            pro eis qui non baptizati de corpore exierint offerendum', si<lb n="5"/>
            uis esse catholicus, quia nec illud quod de Machabeorum libris commemorasti <lb/>
            sacrificium Iudaeorum pro eis qui non circumcisi de corpore <lb/>
            exierant ostendis oblatum. in qua tua sententia tam noua et <lb/>
            contra ecclesiae totius auctoritatem disciplinamque prolata uerbo <lb/>
            etiam insolentissimo usus es dicens: <hi rend="italic">pro his sane oblationes assiduas<lb n="10"/>
            et offerenda iugiter sanctorum censeo sacrificia sacerdotum,</hi> ut te homo <lb/>
            laicus sacerdotibus dei nec discendo subderes nec saltem simul <lb/>
            quaerendo misceres, sed censendo praeponeres. aufer tibi ista, fili; <lb/>
            non sic in uia, quam Christus humilis se ipsum esse docuit, ambulatur; <lb/>
            nullus cum hoc tumore per angustam portam eius ingreditur. <lb n="15"/>
            
</p>
          
</div>