<div xmlns="http://www.tei-c.org/ns/1.0" type="textpart" subtype="section" n="18"><p> Sic Iob examinatus est et probatus et ad summum fastigium <lb/>
            laudis patientiae uirtute prouectus. quanta aduersus eum diaboli <lb/>
            iacula emissa, quanta admota tormenta. iactura rei familiaris<lb n="5"/>
            infligitur, numerosae subolis orbitas inrogatur: diues in <lb/>
            censu dominus et in liberis pater ditior nec dominus repente nec <lb/>
            pater est. accedit uulnerum uastitas et tabescentes ac fluentes <lb/>
            artus uermium quoque edax poena consumit. ac ne quid omnino <lb/>
            remaneret quod non Iob in suis temptationibus experiretur, armat <lb n="10"/>
            diabolus et uxorem illo antiquo nequitiae suae usus ingenio, <lb/>
            quasi omnes per mulierem decipere posset et fallere, quod fecit <lb/>
            in origine. nec tamen Iob grauibus et densis conflictationibus <lb/>
            frangitur quominus inter illas angustias et pressuras Dei benedictio <lb/>
            uictrice patientia praedicetur. Tobias quoque post iustitiae<lb n="15"/>
            et misericordiae suae opera magnifica luminum amissione temptatus <lb/>
            in quantum patienter caecitatem pertulit in tantum granditer <lb/>
            Deum patientiae laude promeruit. 
</p>
          </div>