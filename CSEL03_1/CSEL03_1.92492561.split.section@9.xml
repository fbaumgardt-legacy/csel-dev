<div xmlns="http://www.tei-c.org/ns/1.0" type="textpart" subtype="section" n="9"><p> Quin immo si qua condicione, qua lege crediderit christianus <lb/>
            noscat et teneat, sciet plus sibi quam ceteris in saeculo laborandum, <lb/>
            cui magis sit cum diaboli inpugnatione luctandum. <lb/>
            docet et praemonet scriptura diuina dicens: fili, accedens <lb/>
            ad seruitutem Dei sta in iustitia et timore et praepara<lb n="5"/>
            animam tuam ad temptationem, et iterum: in <lb/>
            dolore sustine et in humilitate tua patientiam habe, <lb/>
            quoniam in igne probatur aurum et argentum. 
</p>
          </div>