<div xmlns="http://www.tei-c.org/ns/1.0" type="textpart" subtype="section" n="3"><p>Nunc nobis ad nirgines sermo est, quarum quo sublimior gloria  <lb/>
            est maior et cura est. flos est ille ecclesiastici germinis, decus <lb/>
            adque ornamentum gratiae spiritalis, laeta indoles, laudis et honoris <lb/>
            opus integrum adque incorruptum, Dei imago respondens <lb/>
             ad sanctimoniam Domini, <choice><sic>inlnstrior</sic><corr>inlustrior</corr></choice> portio gregis Christi. gaudet <lb n="15"/>
            per illas adque in illis largiter floret ecclesiae matris gloriosa <lb/>
            fecunditas, quantoque plus copiosa uirginitas numero suo addit, <lb/>
            gaudium matris augescit. ad has loquimur, has adhortamur adfectu <lb/>
            potius quam potestate nec quo extremi et minimi et humilitatis <lb/>
             nostrae admodum conscii aliquid ad censuram licentiae uindicemus, <lb n="20"/>
            sed quod ad sollicitudinem magis cauti plus de diaboli <lb/>
            infestatione timeamus. 
</p>
          </div>