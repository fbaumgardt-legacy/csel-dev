<div xmlns="http://www.tei-c.org/ns/1.0" type="textpart" subtype="section" n="14"><p>Nunc uero quae uulnera ostendere uicti possunt, quas plagas  <lb/>
            hiantium uiscerum, quae tormenta membrorum, ubi non fides <lb n="5"/>
            congressa cecidit, sed congressionem perfidia praeuenit? nec excusat <lb/>
            oppressum necessitas criminis, ubi crimen est uoluntatis. <lb/>
            nec hoc eo dico, ut fratrum causas onerem, sed ut magis fratres <lb/>
            ad precem satisfactionis instigem. nam cum scriptum sit: qui <lb/>
             nos felices dicunt in errorem uos mittunt et semitam <lb n="10"/>
            pedum uestrorum turbant, qui peccantem blandimentis <lb/>
            adulantibus palpat peccandi fomitem subministrat nec <lb/>
            conprimit delicta ille sed nutrit. at qui consiliis fortioribus redarguit <lb/>
            simul adque instruit fratrem promouet ad salutem. quos <lb/>
             diligo, inquit Dominus, redarguo et castigo. sic oportet <lb n="15"/>
            et Domini sacerdotem non obsequiis decipientibus fallere sed <lb/>
            remediis salutaribus prouidere. inperitus est medicus qui tumentes <lb/>
            uulnerum sinus manu parcente contrectat et altis recessibus <lb/>
            uiscerum uirus inclusum dum seruat exaggerat. aperiendum <lb/>
             uulnus est et secandum et putraminibus amputatis medella fortiore <lb n="20"/>
            curandum. uociferetur et clamet licet et conqueratur aeger <lb/>
            inpatiens per dolorem, gratias aget postmodum cum senserit <lb/>
            sanitatem. 
</p>
          </div>