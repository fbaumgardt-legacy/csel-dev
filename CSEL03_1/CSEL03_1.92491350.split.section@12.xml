<div xmlns="http://www.tei-c.org/ns/1.0" type="textpart" subtype="section" n="12"><p>Sciebant et Iudaei Christum esse uenturum: nam hic illis semper  <lb/>
            prophetis monentibus adnuntiabatur. sed significato duplici <lb/>
            eius aduentu, uno qui exercitio et exemplo hominis fungeretur, <lb/>
            altero qui Deum fateretur, non intellegendo primum aduentum, <lb/>
            quod in passione praecessit occultus, unum tantum credunt <lb n="5"/>
            qui erit in potestate manifestus. quod autem hoc Iudaeorum <lb/>
            populus intellegere non potuit, delictorum meritum fuit: sic <lb/>
            erant sapientiae et intellegentiae caecitate multati, ut qui uita <lb/>
            indigni essent, haberent uitam ante oculos nec uiderent. 
</p>
          </div>