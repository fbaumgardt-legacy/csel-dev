<div xmlns="http://www.tei-c.org/ns/1.0" type="textpart" subtype="section" n="18"><p> Et quoniam continentiae bonum quaerimus, perniciosa quaeque <lb/>
            et infesta uitemus. nec illa praetereo, quae dum neglegentia<lb n="10"/>
            in usum ueniunt, contra pudicos et sobrios mores licentiam sibi <lb/>
            de usurpatione fecerunt. quasdam non pudet nubentibus interesse <lb/>
            et in illa lasciuientium libertate sermonum conloquia incesta miscere, <lb/>
            audire quod non decet, quod non licet dicere, obseruare <lb/>
            et esse praesentes inter uerba turpia et temulenta conuiuia, quibus <lb n="15"/>
            libidinum fomes accenditur, sponsa ad patientiam stupri, ad <lb/>
            audaciam sponsus animatur. quis illi in nuptiis locus est cui <lb/>
            animus ad nuptias non est, aut uoluptaria illic et laeta esse quae <lb/>
            possunt, ubi et studia et uota diuersa sunt? quid illic discitur, quid <lb/>
            uidetur? quantum a proposito suo uirgo deficit! quantum <sic>inpudicior</sic>,<lb n="20"/>
            quae uenerat pudica, discedit! corpore licet uirgo ac mente <lb/>
            permaneat, oculis, auribus, lingua minuit illa quod habebat. 
</p>
          </div>