<div xmlns="http://www.tei-c.org/ns/1.0" type="textpart" subtype="section" n="26"><p> In nobis uero sic unanimitas deminuta est, ut et largitas operationis <lb/>
            infracta est. domos tunc et fundos uenundabant et thesauros <lb/>
            sibi in caelo reponentes distribuenda in usus indigentium <lb/>
            pretia apostolis offerebant. at nunc de patrimonio nec decimas<lb n="15"/>
            damus et cum uendere iubeat Dominus, emimus potius et augemus. <lb/>
            sic in nobis emarcuit uigor fidei, sic credentium robur <lb/>
            elanguit. et idcirco Dominus tempora nostra respiciens in euangelio <lb/>
            suo dicit: filius hominis cum uenerit, putas inueniet <lb/>
            fidem in terra? uidemus fieri quod ille praedixit. in <lb n="20"/>
            Dei timore, in lege iustitiae, in dilectione, in opere fides nulla <lb/>
            est. nemo futurorum metum cogitat, diem Domini et iram Dei <lb/>
            et incredulis uentura supplicia et statuta perfidis aeterna tormenta <lb/>
            nemo considerat. quicquid metueret conscientia nostra, <lb/>
            si crederet, quia non credit, omnino <sic>necmetuit</sic>. si autem crederet, <lb n="25"/>
            et caueret: si <choice n="0.42"><sic n="21">caneret</sic><corr n="28">caueret</corr></choice>, et euaderet. 
</p>
          </div>