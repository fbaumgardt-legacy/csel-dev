<div xmlns="http://www.tei-c.org/ns/1.0" type="textpart" subtype="section" n="15"><p> Et quidem isto in loco pro timore quem nobis fides suggerit, <lb/>
            pro dilectione quam fraternitas exigit, non uirgines tantum aut <lb n="5"/>
            uiduas sed et nuptas puto et omnes omnino feminas admonendas, <lb/>
            quod opus Dei et factura eius et plastica adulterari nullo modo <lb/>
            debeat adhibito <choice><sic>fiauo</sic><corr>flauo</corr></choice> colore uel nigro <choice><sic>pulnere</sic><corr>puluere</corr></choice> uel rubore aut quolibet <lb/>
            denique liniamenta natiua conrumpente medicamine. dicit <lb/>
            Deus: faciamus hominem ad imaginem et similitudinem<lb n="10"/>
            nostram: et audet quisquam mutare et conuertere <lb/>
            quod Deus fecit! manus Deo inferunt, quando id quod ille formauit <lb/>
            reformare et transfigurare contendunt, nescientes quia <lb/>
            opus Dei est omne quod nascitur, diaboli quodcumque mutatur. <lb/>
            si quis pingendi artifex uultum alicuius et speciem et corporis<lb n="15"/>
            qualitatem aemulo colore signasset et signato iam consummatoque <lb/>
            simulacro manus alius adferret, iam formata, iam picta <lb/>
            quasi peritior reformaret, grauis prioris artificis iniuria et iusta <lb/>
            indignatio uideretur: tu te existimas inpune laturam tam inprobae <lb/>
            temeritatis audaciam, Dei artificis offensam? ut inpudica<lb n="20"/>
            circa homines et incesta fucis lenocinantibus non sis, corruptis <lb/>
            uiolatisque quae Dei sunt peior adultera detineris. quod ornari te <lb/>
            putas, quod putas comi, inpugnatio est ista diuini operis, praeuaricatio <lb/>
            est ueritatis. 
</p>
          </div>