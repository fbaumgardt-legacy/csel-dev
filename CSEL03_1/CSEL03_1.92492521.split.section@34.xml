<div xmlns="http://www.tei-c.org/ns/1.0" type="textpart" subtype="section" n="34"><p> In orationibus uero celebrandis inuenimus obseruasse cum Daniele <lb/>
            tres pueros in fide fortes et in captiuitate uictores horam<lb n="5"/>
            tertiam sextam nonam sacramento scilicet trinitatis quae in nouissimis <lb/>
            temporibus manifestari habebat. nam et prima hora in <lb/>
            tertiam ueniens consummatum numerum trinitatis ostendit, itemque <lb/>
            ad sextam quarta procedens declarat alteram trinitatem, et <lb/>
            quando a septima nona conpletur, per ternas horas trinitas perfecta<lb n="10"/>
            numeratur. quae horarum spatia iam pridem spiritaliter determinantes <lb/>
            adoratores Dei statutis et legitimis ad precem temporibus <lb/>
            seruiebant. et manifestata postmodum res est sacramenta <lb/>
            olim fuisse, quod ante sic iusti precabantur. nam super discipulos <lb/>
            hora tertia descendit Spiritus sanctus qui gratiam dominicae<lb n="15"/>
            promissionis inpleuit. item Petrus hora sexta in tectum superius <lb/>
            ascendens signo pariter et uoce Dei monentis instructus <lb/>
            est, ut omnes ad gratiam salutis admitteret, cum de emundandis <lb/>
            gentibus ante dubitaret. et Dominus hora sexta crucifixus ad <lb/>
            nonam peccata nostra sanguine suo abluit et ut redimere et uiuificare<lb n="20"/>
            nos posset, tunc uictoriam sua passione perfecit. 
</p>
          </div>