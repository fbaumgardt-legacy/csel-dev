<div xmlns="http://www.tei-c.org/ns/1.0" type="textpart" subtype="section" n="1"><p>De patientia locuturus, fratres dilectissimi, et utilitates eius  <lb/>
            et commoda praedicaturus unde potius incipiam, quam quod <lb/>
            nunc quoque ad audientiam uestram patientiam uideo esse necessariam, <lb/>
            ut nec hoc ipsum quod auditis et discitis sine patientia <lb n="5"/>
            facere possitis? tunc enim demum sermo et ratio salutaris efficaciter <lb/>
            discitur, si patienter quod dicitur audiatur. nec inuenio, <lb/>
            fratres dilectissimi, inter ceteras disciplinae caelestis uias quibus <lb/>
            ad consequenda diuinitus praemia spei ac fidei nostrae secta <lb/>
            dirigitur quid magis sit uel utilius ad uitam uel maius ad gloriam <lb n="10"/>
            quam ut qui praeceptis dominicis obsequio timoris ac deuotionis <lb/>
            innitimur patientiam maxime tota obseruatione tueamur. 
</p>
          </div>