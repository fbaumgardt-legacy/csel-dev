<div xmlns="http://www.tei-c.org/ns/1.0" type="textpart" subtype="section" n="17"><p> Legit itaque de tabula iam sententiam iudex quam nuper <lb/>
            in uisione non legerat, sententiam spiritalem non temere dicendam, <lb/>
            sententiam episcopo tali et tali teste condignam, sententiam <lb/>
            <sic n="poss">gloriosain</sic>, in qua dictus est sectae signifer et inimicus <lb n="15"/>
            deorum, et qui suis futurus esset ipse documento et quod sanguine <lb/>
            eius inciperet disciplina sanciri. nihil hac sententia plenius, <lb/>
            nihil uerius. omnia quippe quae dicta sunt, licet a gentili dicta, <lb/>
            diuina sunt. nec mirum utique cum soleant de passione pontifices <lb/>
            prophetare. signifer fuerat, qui de ferendo signo Christi docebat:<lb n="20"/>
            inimicus deorum, qui idola destruenda mandabat: documento <lb/>
            autem suis fuit, qui multis pari genere secuturis prior in prouincia <lb/>
            martyrii primitias dedicauit. sanciri etiam coepit eius <lb/>
            sanguine disciplina sed martyrum, qui doctorem suum imitatione <lb/>
            gloriae consimilis aemulati ipsi quoque disciplinam exempli sui <lb n="25"/>
            proprio cruore sanxerunt. 
</p>
          </div>