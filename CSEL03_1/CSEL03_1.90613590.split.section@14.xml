<div xmlns="http://www.tei-c.org/ns/1.0" type="textpart" subtype="section" n="14"><p>Vel si quid diis tuis numinis et potestatis est, ipsi in ultionem  <lb/>
            suam surgant, ipsi se sua maiestate defendant. at quid praestare <lb n="10"/>
            colentibus possunt qui se de non colentibus uindicare non possunt? <lb/>
            nam si eo qui uindicatur pluris est ille qui uindicat, tu <lb/>
            diis tuis maior es. si ergo his quos colis maior es, non tu eos <lb/>
            colere, sed ab illis coli debes. sic illos laesos ultio uestra defendit, <lb/>
            quomodo et clausos ne pereant tutela uestra custodit. pudeat <lb n="15"/>
            te eos colere quos ipse defendis, pudeat tutelam de iis sperare <lb/>
            quos tu tueris. 
</p>
          </div>