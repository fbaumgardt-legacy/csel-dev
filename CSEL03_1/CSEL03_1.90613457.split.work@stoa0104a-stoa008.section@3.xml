<div xmlns="http://www.tei-c.org/ns/1.0" type="textpart" subtype="section" n="3"><p> Ac ne in longum sermonem meum extenderem, frater carissime, <lb/>
            et audientem uel legentem stili latioris copia fatigarem, <lb/>
            conpendium feci, ut propositis titulis quos quis et nosse debeat <lb/>
            et tenere capitula dominica subnecterem et id quod proposueram<lb n="10"/>
            diuinae lectionis auctoritate solidarem, ut non tam tractatum <lb/>
            meum uidear tibi misisse quam materiam tractantibus praebuisse. <lb/>
            quae res in usum singulis proficit utilitate maiore. nam si confectam <lb/>
            et paratam iam uestem darem, uestis esset mea qua alius <lb/>
            uteretur et forsitan non pro habitudine staturae et corporis res<lb n="15"/>
            alteri facta minus congruens haberetur: nunc uero de agno per <lb/>
            quem redempti ac uiuificati sumus lanam ipsam et purpuram <lb/>
            misi, quam cum acceperis tunicam tibi pro uoluntate conficies <lb/>
            et plus ut <sic>ih</sic> domestica tua adque in propria ueste laetaberis et <lb/>
            ceteris quoque, ut conficere et ipsi pro arbitrio suo possint, quod<lb n="20"/>
            misimus exhibebis, ut uetere illa nuditate contecta perferant <lb/>
            omnes indumenta Christi caelestis gratiae sanctificatione uestiti. 
</p>
          </div>