<div xmlns="http://www.tei-c.org/ns/1.0" type="textpart" subtype="section" n="23"><p> Accipe potius et admitte quae loquimur. quid surdae aures salutaria <lb/>
            praecepta non audiunt quae monemus? quid caeci oculi <lb/>
            paenitentiae iter non uident quod obtendimus? quid praeclusa et <lb/>
            alienata mens remedia uitalia non conspicit quae de scripturis <lb/>
            caelestibus et discimus et docemus ? aut si incredulis quibusdam<lb n="10"/>
            minor fides est futurorum, uel praesentibus terreantur. ecce <lb/>
            eorum qui negauerunt quae supplicia conspicimus, quos eorum <lb/>
            tristes exitus flemus! nec hic esse sine poena possunt, quamuis <lb/>
            necdum [poenae] dies uenerit. plectuntur interim quidam, quo <lb/>
            ceteri dirigantur. exempla sunt omnium tormenta paucorum. <lb n="15"/>
            
</p>
          </div>