<div xmlns="http://www.tei-c.org/ns/1.0" type="textpart" subtype="section" n="4"><p>Hinc diabolus inter initia statim mundi et perit primus et  <lb/>
            perdidit. ille angelica maiestate subnixus, ille Deo acceptus et <lb/>
             carus postquam hominem ad imaginem Dei factum conspexit, in <lb n="10"/>
            zelum maliuolo liuore prorupit, non prius alterum deiciens instinctu <lb/>
            zeli quam ipse zelo ante deiectus, captiuus ante quam <lb/>
            capiens, perditus ante quam perdens, dum stimulante liuore <lb/>
            homini gratiam datae immortalitatis eripit, ipse quoque id quod <lb/>
             prius fuerat amisit. quale malum est, fratres dilectissimi, quo <lb n="15"/>
            angelus cecidit, quo circumueniri et subuerti alta illa et praeclara <lb/>
            sublimitas potuit, quo deceptus est ipse qui decepit. exinde <lb/>
            inuidia grassatur in terris, dum liuore periturus magistro perditionis <lb/>
            obsequitur, dum diabolum qui zelat imitatur, sicut <lb/>
             scriptum est: inuidia autem diaboli mors introiuit <lb n="20"/>
            in orbem terrarum. imitantur ergo illum qui sunt ex <lb/>
            parte eius. 
</p>
          </div>