<div xmlns="http://www.tei-c.org/ns/1.0" type="textpart" subtype="section" n="34"><ab>
            <title type="sub">Item alius Ianuarius Muzulensis dixit:</title>
          </ab>
          <p>Miror quod cum omnes confiteantur unum esse baptismum,  <lb/>
            non omnes intellegant eiusdem baptismi unitatem. ecclesia enim <lb/>
            et haeresis duae et diuersae res sunt. si haeretici habent baptisma, <lb n="10"/>
            nos non habemus: si autem nos habemus, haeretici habere <lb/>
            non possunt. dubium autem non est ecclesiam solam baptismum <lb/>
            Christi possidere quae sola possideat et gratiam Christi <lb/>
            et ueritatem. 
</p>
          </div>