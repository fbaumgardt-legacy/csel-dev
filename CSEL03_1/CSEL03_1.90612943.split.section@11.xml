<div xmlns="http://www.tei-c.org/ns/1.0" type="textpart" subtype="section" n="11"><p>Locupletem te dicis et diuitem et utendum putas his quae  <lb/>
            possidere te Deus uoluit. utere sed ad res salutares et bonas <lb n="5"/>
            artes: utere ad illa quae Deus praecepit, quae Dominus ostendit. <lb/>
            diuitem te sentiant pauperes, locupletem te sentiant indigentes, <lb/>
            patrimonio tuo Deum faenera, Christum ciba: ut uirginitatis <lb/>
            perferre gloriam liceat, ut ad Domini praemia uenire contingat, <lb/>
             multorum precibus exora: commenda illic thesauros tuos, ubi <lb n="10"/>
            fur nullus effodiat, quo nullus insidians grassator inrumpat: <lb/>
            possessiones tibi sed caelestes magis conpara, ubi fructus tuos <lb/>
            iuges ac perennes et ab omni contactu iniuriae saecularis inmunes <lb/>
            nec rubigo adterat nec grando caedat nec sol urat nec pluuia <sic>corrampat</sic>. <lb/>
            nam delinquis et hoc ipso in Deum, si ad hoc tibi ab <lb n="15"/>
            illo diuitias datas credis, ut illis non salubriter perfruaris. nam <lb/>
            et uocem Deus homini dedit, et tamen non sunt amatoria cantanda <lb/>
            nec turpia, et ferrum esse ad culturam terrae Deus uoluit, <lb/>
            nec homicidia sunt idcirco facienda: aut quia tura et merum et <lb/>
             ignem Dominus instituit, sacrificandum est inde idolis, uel <lb n="20"/>
            quia abundant pecudum greges in agris tuis, uictimas et hostias <lb/>
            inmolare debebis? adquin temptatio est patrimonium grande, <lb/>
            nisi ad usus bonos census operetur, ut patrimonio suo unusquisque <lb/>
            locupletior magis redimere debeat quam augere delicta. 
</p>
          </div>