<div xmlns="http://www.tei-c.org/ns/1.0" type="textpart" subtype="section" n="6"><p> Atque ut inlustrius ueritate patefacta diuini muneris indicia <lb/>
            clarescant, lucem tibi ad cognitionem dabo, malorum caligine <lb n="10"/>
            abstersa operti saeculi tenebras reuelabo. paulisper te crede subduci <lb/>
            in montis ardui uerticem celsiorem, speculare <sic>indererum</sic> <lb/>
            infra te iacentium facies et oculis in diuersa porrectis ipse a terrenis <lb/>
            contactibus liber fluctuantis mundi turbines intuere: iam <lb/>
            saeculi et ipse misereberis tuique admonitus et plus in Deum gratus <lb n="15"/>
            maiore laetitia quod euaseris gratuleris. cerne tu itinera latronibus <lb/>
            clausa, maria obsessa praedonibus, cruento horrore castrorum <lb/>
            bella ubique diuisa. madet orbis mutuo sanguine: et homicidium <lb/>
            cum admittunt singuli, crimen est: uirtus uocatur, <lb/>
            cum publice geritur. inpunitatem <choice><sic>aceleribus</sic><corr>sceleribus</corr></choice> adquirit non innocentiae <lb n="20"/>
            ratio, sed saeuitiae magnitudo. 
</p>
          </div>