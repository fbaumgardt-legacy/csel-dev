<div xmlns="http://www.tei-c.org/ns/1.0" type="textpart" subtype="section" n="14"><p>Patientia autem, fratres dilectissimi, non tantum bona custodit,  <lb/>
            'sed et repellit aduersa. Spiritui sancto fauens et caelestibus <lb/>
            ac diuinis cohaerens contra facta carnis et corporis quibus anima <lb/>
            expugnatur et capitur uirtutum suarum propugnaculo reluctatur. <lb/>
            inspiciamus denique pauca de multis, ut de paucis intellegantur <lb n="20"/>
            et cetera. adulterium, fraus, homicidium mortale crimen est. <lb/>
            sit fortis et stabilis in corde patientia, nec adulterio sanctificatum <lb/>
            corpus et Dei templum polluitur nec iustitiae dicata innocentia <lb/>
            contagio fraudis <choice><sic>iniicitur</sic><corr>inficitur</corr></choice> nec post gestatam eucharistiam <lb/>
            manus gladio et cruore maculatur. <lb n="25"/>
            
</p>
          </div>