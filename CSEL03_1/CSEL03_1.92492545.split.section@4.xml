<div xmlns="http://www.tei-c.org/ns/1.0" type="textpart" subtype="section" n="4"><p>Ceterum quid aliud in mundo quam pugna aduersus diabolum  <lb n="10"/>
            cotidie geritur, quam aduersus iacula eius et tela conflictationibus <lb/>
            adsiduis dimicatur? cum auaritia nobis, cum inpudicitia, <lb/>
            cum ira, cum ambitione congressio est, cum <choice><sic>camalibus</sic><corr>carnalibus</corr></choice> uitiis, <lb/>
            cum inlecebris saecularibus adsidua et molesta luctatio. obsessa <lb/>
            mens hominis et undique diaboli infestatione uallata uix occurrit <lb n="15"/>
            singulis, uix resistit: si auaritia prostrata est, exsurgit libido: <lb/>
            si libido conpressa est, succedit ambitio: si ambitio contempta <lb/>
            est, ira exasperat, inflat superbia, uinolentia inuitat, inuidia <lb/>
            concordiam rumpit, amicitiam zelus abscidit. cogeris maledicere <lb/>
            quod diuina lex prohibet, conpelleris iurare quod non <lb n="20"/>
            licet. 
</p>
          </div>