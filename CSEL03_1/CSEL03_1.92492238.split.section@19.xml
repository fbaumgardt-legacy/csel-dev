<div xmlns="http://www.tei-c.org/ns/1.0" type="textpart" subtype="section" n="19"><p>Quos imitantur scilicet adque sectantur qui Dei traditione contempta  <lb n="5"/>
            alienas doctrinas adpetunt et magisteria humanae institutionis <lb/>
            inducunt: quos increpat Dominus et obiurgat in euangelio <lb/>
            suo dicens: reicitis mandatum Dei, ut traditionem <lb/>
            uestram statuatis. peius hoc crimen est quam quod admisisse <lb/>
             lapsi uidentur, qui tamen in paenitentia criminis <choice><sic>conatituti</sic><corr>constituti</corr></choice> <lb n="10"/>
            Deum plenis satisfactionibus deprecantur. hic ecclesia quaeritur <lb/>
            et rogatur, illic ecclesiae repugnatur: hic potest necessitas <lb/>
            fuisse, illic uoluntas tenetur in scelere: hic qui lapsus est sibi <lb/>
            tantum nocuit, illic qui haeresin uel schisma facere conatus est <lb/>
             multos secum trahendo decepit: hic animae unius est damnum, <lb n="15"/>
            illic periculum plurimorum. certe peccasse se hic et intellegit et <lb/>
            lamentatur et plangit, ille tumens in peccato suo et in ipsis sibi <lb/>
            delictis placens a matre filios segregat, oues a pastore sollicitat, <lb/>
            Dei sacramenta disturbat. et cum lapsus semel peccauerit, ille <lb/>
             cottidie peccat. postremo lapsus martyrium postmodum consecutus <lb n="20"/>
            potest regni promissa percipere: ille si extra ecclesiam <lb/>
            <choice><sic>fnerit</sic><corr>fuerit</corr></choice> occisus, ad ecclesiae non potest praemia peruenire. 
</p>
          </div>