<div xmlns="http://www.tei-c.org/ns/1.0" type="textpart" subtype="section" n="31"><p> Ananias, Azarias et Misahel inlustres ac nobiles pueri quominus <lb/>
            exomologesim Deo faciant nec inter flammas et camini <lb/>
            exaestuantis incendia quieuerunt. bene sibi [licet] conscii et Dominum <lb n="5"/>
            fidei ac timoris obsequio saepe promeriti humilitatem <lb/>
            tamen tenere et Deo satisfacere nec inter ipsa gloriosa uirtutum <lb/>
            suarum martyria destiterunt. loquitur scriptura diuina, stans, <lb/>
            inquit, Azarias precatus est et aperuit os suum et <lb/>
            exomologesim faciebat Deo simul cum sodalibus <lb n="10"/>
            suis in medio igni. Daniel quoque post fidei adque innocentiae <lb/>
            suae multiplicem gratiam, post dignationem Domini circa . <lb/>
            uirtutes ac laudes suas saepe repetitam ieiuniis adhuc promereri <lb/>
            Deum nititur, in sacco ac cinere uolutatur exomologesim faciens <lb/>
            dolenter et dicens: Domine Deus magnus et fortis et <lb n="15"/>
            metuendus qui seruas testamentum et miserationem <lb/>
            eis qui te diligunt et conseruant inperia tua, peccauimus, <lb/>
            facinus admisimus, inpii fuimus, transgressi <lb/>
            sumus ac deseruimus praecepta tua et iudicia <lb/>
            tua, non audiuimus puerorum tuorum prophetarum <lb n="20"/>
            quae locuti sunt in nomine tuo super reges nostros <lb/>
            et omnes gentes et super omnem terram. tibi, Domine, <lb/>
            tibi iustitia, nobis autem confusio. 
</p>
          </div>