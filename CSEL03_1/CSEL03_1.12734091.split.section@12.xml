<div xmlns="http://www.tei-c.org/ns/1.0" type="textpart" subtype="section" n="12"><p>Meminisse debemus quo uocabulo plebem suam Christus appellet,  <lb/>
            quo titulo gregem suum nuncupet. oues nominat, ut innocentia <lb/>
            christiana ouibus aequetur: agnos uocat, ut agnorum <lb/>
            naturam simplicem simplicitas mentis imitetur. quid sub uestitu <lb/>
             ouium lupus latitat, quid gregem Christi qui christianum se <lb n="5"/>
            mentitur infamat? Christi nomen induere et non per Christi <lb/>
            uiam pergere quid aliud quam praeuaricatio est diuini nominis, <lb/>
            quam desertio itineris salutaris ? quando ipse doceat et dicat eum <lb/>
            ad uitam uenire qui mandata seruauerit et eum esse sapientem <lb/>
             qui uerba eius audierit et fecerit, doctorem quoque eum maximum <lb n="10"/>
            in regno caelorum uocari qui docuerit et sic fecerit, tunc <lb/>
            praedicanti profuturum quod bene adque utiliter praedicatum <lb/>
            fuerit, si id quod ore promitur factis sequentibus inpleatur. <lb/>
            quid uero insinuauit crebrius discipulis suis Dominus, quid inter <lb/>
            monita salutaria et praecepta caelestia custodiendum magis seruandumque <lb n="15"/>
            mandauit quam ut eadem dilectione qua discipulos <lb/>
            ipse dilexit nos quoque inuicem diligamus? quomodo autem uel <lb/>
            pacem Domini uel caritatem tenet qui intercedente zelo nec pacificus <lb/>
            potest esse nec carus? 
</p>
          </div>