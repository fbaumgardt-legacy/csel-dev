<div xmlns="http://www.tei-c.org/ns/1.0" type="textpart" subtype="section" n="47"><p> <lb/>
            pictus es ergo, o homo, pictus a domino deo tuo. bonum <note type="margin"> B </note> <lb/>
            habes <sic>arCem</sic> atque pictorem. noli bonam delere picturam, <lb/>
            non fuco sed ueritate fulgentem, non cera expressam sed<lb n="5"/>
            gratia. deles picturam, mulier, si uultum tuum materiali <choice><sic>candOle</sic><corr>candore</corr></choice> <lb/>
            oblinas, si adquisito rubore perfundas. illa pictura uitii, <lb/>
            non decoris est, illa pictura fraudis, non simplicitatis est, <lb/>
            illa pictura temporalis est — aut pluuia aut sudore tergetur <lb/>
            —, illa pictura fallit et decipit, ut neque illi placeas<note type="margin"> C </note> <lb n="10"/>
            cui placere desideras, qui intellegit non tuum, sed alienum <lb/>
            esse quod placeat, et tuo displiceas auctori, qui uidet opus <lb/>
            suum esse deletum. dic mihi, si supra artificem aliquem inducas <lb/>
            alterum, qui opus illius superioris nouis operibus obducat, <lb/>
            nonne ille qui opus suum adulteratum esse cognouerit<lb n="15"/>
            dolet? noli tollere picturam dei et picturam meretricis adsumere, <lb/>
            quia scriptum est: tollam membra Christi et <lb/>
            faciam membra meretricis? absit! quod si qui <note type="margin"> D </note> adulterat  <lb/>
            opus dei, graue <choice><sic>crImen</sic><corr>crimen</corr></choice> admittit. graue est enim crimen <lb/>
            ut putes quod melius te homo pingat quam deus. graue est <lb n="20"/>
            ut de te dicat deus: 'non agnosco colores meos, non agnosco <lb/>
            imaginem meam, non agnosco uultum, quem ipse formaui. <lb/>
            reicio ego quod meum non est. illum- quaere qui te <lb/>
            pinxit, cum illo habeto consortium, ab illo sume gratiam  <lb/>
            cui mercedem dedisti.' quid respondebis?</p></div>