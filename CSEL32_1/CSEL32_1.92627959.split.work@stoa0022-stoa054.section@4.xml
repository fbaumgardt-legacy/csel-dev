<div xmlns="http://www.tei-c.org/ns/1.0" type="textpart" subtype="section" n="4"><p>palus est luxuria, palus est intemperantia, <lb/>
            palus est incontinentia, in qua uolutabra libidinum <lb/>
            sunt, bestiarum murmura, latibula passionum, ubi mersantur <lb/>
            quicumque inciderint et non emergunt, ubi labuntur pedum <lb/>
            uestigia, fluitant singulorum incessus, ubi fulicae se dum <lb n="5"/>
            lauant polluunt, ubi flebiles desuper gemitus columbarum, ubi <note type="margin"> B </note> <lb/>
            pigra testudo caenoso haeret in gurgite; denique aper in <lb/>
            palude, ceruus ad fontes. ex omni igitur palude, ubi quasi <lb/>
            ranae ueterem canebant querellam, congregata est fides, congregata <lb/>
            est puritas animi mentisque simplicitas. <lb n="10"/>
            
</p>
          </div>