<div xmlns="http://www.tei-c.org/ns/1.0" type="textpart" subtype="section" n="41"><p> Sed fortasse quia munda et inmunda induci in arcam <note type="margin"> 243 A </note> praecipi  <lb/>
            cernis animantia iure mouere te possit, quia dixi honestis <lb/>
            disceptationibus indecoras non esse miscendas. nec ego abnuo <lb n="5"/>
            inrationabilium quidem, mundorum tamen motuum esse <lb/>
            aliqua semina et quasi principia in anima nostra et eorum qui <lb/>
            mundi non sint. natura enim hominis contrariorum est capax, <lb/>
            ut et malitiae in eam sit et uirtuti ingressus, meritoque in <lb/>
            principio libri huius, qui est Genesis, per arboris speciem in <lb n="10"/>
            paradisi medio legisti boni et mali scientiam. de quo ligno <note type="margin"> B </note> <lb/>
            scientiae boni et mali praeceptum est non esse gustandum, <lb/>
            eo quod mens nostra, in qua est cognitio et disciplina, boni <lb/>
            et mali recipit notionem. itaque naturae opifex sicut ad <sic>propagandum</sic> <lb/>
            uel etiam reparandum genus animantia reseruauit, <lb n="15"/>
            ut uniuersae terrae animantium semine replerentur, ita etiam <lb/>
            corporis nostri terrenam substantiam uacuam non putauit passionum <lb/>
            huiusmodi tamquam inmundorum animalium relinquendam, <lb/>
            quae cum deliciis et luxurie tamquam <choice n="0.01"><sic n="2">nice</sic><corr n="172">uice</corr></choice> diluuii <note type="margin"> C </note> <lb/>
            <sic>ingurgitatur</sic>, memoratis fluctuat passionibus. ubi autem sobrietate <lb n="20"/>
            et continentia unusquisque inundantium euacuauerit <lb/>
            diluuium passionum et quandam animae retexerit siccitatem, <lb/>
            uiuificare incipit suum corpus et animae puritatem, cui regimen <lb/>
            sapientia est. 
</p>
          </div>