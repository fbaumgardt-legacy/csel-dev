<div xmlns="http://www.tei-c.org/ns/1.0" type="textpart" subtype="section" n="10"><p> Cura ergo tot oracula audias, quibus testificatur deus quod <lb/>
            fecerit mundum, noli eum sine principio esse credere, quia <lb/>
            quasi sphaera mundus esse dicatur, ut principium eius nullum <lb/>
            uideatur extare. et cum intonat, quasi in circuitu omnia commouentur, <lb/>
            ut unde incipiat, ubi desinat non facile conprehendas, <lb n="5"/>
            quia circuitus principium sensu colligere inpossibile <lb/>
            habetur. neque enim sphaerae potes initium repperire uel unde <lb/>
            coeperit globus lunae uel ubi desinat menstrua lunae defectione. <lb/>
            neque uero si ipse non conprehendas, idcirco non coepit aut <lb/>
            nequaquam desinet. si ipse circuitum uel atramento uel <note type="margin"> 6 A </note> <lb n="10"/>
            graphio ducas uel centro exprimas, unde coeperis aut ibi <lb/>
            desieris interuallo interposito non facile uel oculis colliges <lb/>
            uel mente repetes: et tamen et coepisse et desiuisse te ipse <lb/>
            tibi testis es. nam etsi sensum subterfugit, ueritatem non <lb/>
             subruit. quae autem initium habent et finem habent et <lb n="15"/>
            quibus finis datur initium datum constat. finem autem mundi <lb/>
            futurum ipse saluator docet in euangelio suo dicens: <note type="margin"> B </note> praeterit <lb/>
            enim figura huius mundi et caelum et terra <lb/>
            praeteribunt <sic>etinfra</sic>:</p></div>