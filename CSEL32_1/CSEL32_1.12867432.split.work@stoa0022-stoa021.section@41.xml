<div xmlns="http://www.tei-c.org/ns/1.0" type="textpart" subtype="section" n="41"><p> concluso ergo illo et conuicto Cain crimine aliud <lb/>
            oblationis uitium discutiamus. optulit a fructibus terrae. <lb/>
            non a primis fructibus primitias deo: hoc est primitias sibi <lb n="10"/>
            prius uindicare, deo autem sequentia deferre. itaque cum <note type="margin"> D </note> <lb/>
            anima corpori tamquam seruo domina sit praeferenda, utique <lb/>
            primitias eius, hoc est animi prius quam corporis offerre <lb/>
            debemus. primitiae animae primi motus sunt bonarum disciplinarum. <lb/>
            quae licet tempore posteriores sint quam corporis <lb n="15"/>
            primitiae, quae sunt esca, incrementum, uisus, auditus et <lb/>
            tactus, odor, uox — mens autem et sensus pars animae, pars <lb/>
            corporis est —, tamen priores sunt disciplinis. quarum primitiua <lb/>
            est puro corde et simplici sermone oblata deo gratiarum <note type="margin"> E </note>  <lb/>
            actio. 
</p>
</div>