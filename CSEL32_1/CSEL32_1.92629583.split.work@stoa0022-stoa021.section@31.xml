<div xmlns="http://www.tei-c.org/ns/1.0" type="textpart" subtype="section" n="31"><p rend="script"> Non mediocre etiam dogma quod ait: uox sanguinis <lb/>
            fratris tui ad me clamat, quia deus iustos suos audit <lb/>
            etiam mortuos, quoniam deo uiuunt. et merito pro uiuentibus <lb/>
            habentur, quia etiamsi corporis gustauerint mortem. <lb n="10"/>
            uitam incorpoream tamen carpunt et iuluminantur suorum <lb/>
            splendore meritorum, luce quoque fruuntur aeterna. iustorum <lb/>
            ergo audit et sanguinem, auertit se autem a precibus inpiorum, <lb/>
            quoniam etiamsi uideantur uiuere, miseriores sunt tamen <note type="margin"> E </note> <lb/>
            omnibus mortuis, carnem sicut tumulum circumferentes, cui<lb n="15"/>
            infelicem infoderunt animam suam. quid enim aliud quam <lb/>
            sepulta est quae intra humum uoluitur et terrenae auaritiae <lb/>
            cupiditatibus ceterisque uitiis includitur, ut gratiae caelestis <lb/>
            auram spirare non possit? huius modi peccator a terra maledictus <lb/>
            est, quae est infima et postrema pars mundi. superius<lb n="20"/>
            utique caelum et quae in caelo sunt, sol, luna et stellae, <lb/>
            throni, dominationes, principatus est potestates, Cherubin et <note type="margin"> F </note> <lb/>
            Seraphin. non est ergo dubium quod eum et superiora damnauerint <lb/>
            quem inferiora damnarunt. nam quomodo absoluitur <lb/>
            purae illic caelestique <choice><sic>sententiue</sic><corr>sententiae</corr></choice> quem nec terrae potuerunt <lb n="25"/>
            absoluere? et ideo gemens et tremens iubetur esse  <lb/>
            super terram.</p></div>