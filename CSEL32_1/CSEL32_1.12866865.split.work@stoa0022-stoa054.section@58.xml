<div xmlns="http://www.tei-c.org/ns/1.0" type="textpart" subtype="section" n="58"><p>  huic <lb n="5"/>
            frons libera, nudis aperta temporibus, quae mentis habitum <lb/>
            specie sui prodat, nunc laeta, nunc tristior, nunc erecta ad <lb/>
            seueritatem, nunc ad lenitatem remissior, quae signis <note type="margin"> E </note> forensibus  <lb/>
            internam exprimat uoluntatem. imago quaedam animi <lb/>
            loquitur in uultu, fidei basis, in qua cotidie nomen domini <lb n="10"/>
            scribitur et tenetur. eandem geminae saepes superciliorum <lb/>
            secuntur, quae oculis munimenta praetendunt, praetexunt gratiam, <lb/>
            ut et uenus decoris adrideat et diligentia protectionis <lb/>
            adsistat. si quid enim de capite sordium decidat aut harenae <lb/>
            puluis aut ros nebulae aut umescentis uerticis sudor, <note type="margin"> F </note> excipitur  <lb n="15"/>
            supercilio, ne teneras offensa acie uisiones mollium <lb/>
            perturbet oculorum. 
</p>
          </div>