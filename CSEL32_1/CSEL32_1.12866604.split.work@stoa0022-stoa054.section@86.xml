<div xmlns="http://www.tei-c.org/ns/1.0" type="textpart" subtype="section" n="86"><p>noctua <lb/>
            ipsa quemadmodum magnis et glaucis oculorum pupillis <lb/>
            nocturnarum tenebrarum caligantem non sentit horrorem<lb n="5"/>
            et quo fuerit nox obscurior eo contra usum auium ceterarum <lb/>
            inoffensos exercet uolatus, exorto autem die et circumfuso <note type="margin"> E </note> <lb/>
            splendore solis uisus eius hebetatur, quasi quibusdam erret <lb/>
            in tenebris. quo indicio sui declarat esse aliquos, qui cum <lb/>
            oculos habeant ad uidendum, uidere non soleant et uisus sui<lb n="10"/>
            officio solis fungantur in tenebris. de cordis oculis loquor, <lb/>
            quos habent sapientes mundi et non uident, in luce nihil <lb/>
            cernunt, in tenebris ambulant, dum daemoniorum tenebrosa <lb/>
            rimantur et caeli alta uidere se credunt describentes radio <note type="margin"> F </note> <lb/>
            mundum, mensuram aeris ipsius colligentes, porro autem a<lb n="15"/>
            fide deuii perpetuae caecitatis tenebris inplicantur habentes <lb/>
            in proximo diem Christi et lumen ecclesiae et nihil uidentes <lb/>
            aperiunt os quasi scientes omnia, acuti ad uana, hebetes ad <lb/>
            aeterna et longae disputationis anfractu prodentes scientiae <lb/>
            propriae caecitatem. itaque dum cupiunt subtilibus uolitare  <lb n="20"/>
            sermonibus, quasi noctuae in lumine euanuerunt.</p></div>