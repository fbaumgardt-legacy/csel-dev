<div xmlns="http://www.tei-c.org/ns/1.0" type="textpart" subtype="section" n="79"><p rend="script"> Phoenix quoque auis in locis Arabiae perhibetur degere <lb/>
            atque eam usque ad annos quingentos longaeuam aetatem producere. <lb/>
            quae cum sibi finem uitae adesse aduerterit, facit <lb/>
            sibi thecam de ture et murra et ceteris odoribus, in quam <lb/>
            impleto uitae suae tempore intrat et moritur. de cuius umore <lb n="5"/>
            carnis uermis exsurgit paulatimque adolescit ac processu <lb/>
            statuti temporis induit alarum remigia atque in superioris <lb/>
            auis speciem formamque reparatur. doceat igitur haec <note type="margin"> B </note> <lb/>
            auis uel exemplo sui resurrectionem credere, quae sine <lb/>
            exemplo et sine rationis perceptione ipsa sibi insignia resurrectionis <lb n="10"/>
            instaurat. et utique aues propter hominem sunt, <lb/>
            non homo propter auem. sit igitur exemplo nobis quia <lb/>
            auctor et creator auium sanctos suos in perpetuum perire <lb/>
            non patitur, qui auem unicam perire non passus resurgentem <lb/>
            eam sui semine uoluit propagari. quis igitur huic adnuntiat <lb n="15"/>
            diem mortis, ut faciat sibi thecam et inpleat eam bonis <note type="margin"> C </note> <lb/>
            odoribus atque ingrediatur in eam et moriatur illic, ubi <lb/>
            odoribus gratis faetor funeris possit aboleri? 
</p>
</div>