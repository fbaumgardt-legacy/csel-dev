<div xmlns="http://www.tei-c.org/ns/1.0" type="textpart" subtype="section" n="18"><p> Namque si spectes singnla quae in hominis forma ad usum <note type="margin"> B </note> <lb/>
            aliquem composita uidentur, ut oculi ad uidendum, aures ad <lb/>
            audiendum, nares ad odorandum, os ad loquendum, ita usus <lb/>
            ministrant, ut praestent decorem. quam deformes sunt uultus <lb/>
            caecorum! et quid mirum si uultus hominis sine oculis<lb n="5"/>
            deformis est, quando ipsum caelum sine sole non habet suum <lb/>
            decorem? tristes sine sole dies ducimus, noctes sine luna non <lb/>
            placent; ipsi enim sunt quidam mundi oculi. detrahe stellarum <lb/>
            lumina, et quaedam est in caelo ipso caecitatis <note type="margin"> C </note> deformitas.  <lb/>
            pili ipsi, qui orbem oculorum praetexunt et uelut<lb n="10"/>
            quadam acie praetendunt, ne sorde aliqua et pulueris caligine <lb/>
            pupilla laedatur, et ipsi excipiunt, si quid fuerit inlatum quod <lb/>
            oculum possit laedere, si lippitudine intercidant, quam dedecet, <lb/>
            si palpebra contractior fuerit, si radantur supercilia, quae  <lb/>
            pretiosorum monilium specie uelut intexta gemmis refulgent.</p></div>