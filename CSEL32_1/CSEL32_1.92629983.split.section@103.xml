<div xmlns="http://www.tei-c.org/ns/1.0" type="textpart" subtype="section" n="103"><p> Consideremus etiam diligentius quid sit quod ait: arcum <lb/>
            meum ponam in nube, et erit signum testamenti<lb n="5"/>
            aeterni inter me et terram. et erit cum innubilauero <lb/>
            nubes super terram, parebit arcus meus in <lb/>
            nube, et memor ero testamenti mei. non enim sicut <lb/>
            plerique arbitrantur, arcum istum dicit quem aiunt homines <lb/>
            esse, quo pluuiarum signa aliqua declarentur, in quo colores<lb n="10"/>
            diuersi tamquam radiorum solis nunc rutilantium, nunc lumine <note type="margin">F </note> <lb/>
            clariore lucentium figurantur, unde et pluuia futura significatur, <lb/>
            eo quod inconstantia quaedam serenitatis uersicolora illa <lb/>
            specie demonstretur. arcum hunc irim quidam appellant, sed <lb/>
            absit ut hunc arcum dei esse dicamus; hic enim arcus, qui<lb n="15"/>
            iris dicitur, per diem uideri solet, nocte non apparet. etiam <lb/>
            per ipsum diem, si obductus aer taetris nubibus fuerit, ne sic <lb/>
            quidem uidetur, ni forte cum grauiores nubes se coeperint  <lb/>
            relaxare.</p></div>