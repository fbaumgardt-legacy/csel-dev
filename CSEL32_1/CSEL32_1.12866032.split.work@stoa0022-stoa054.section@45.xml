<div xmlns="http://www.tei-c.org/ns/1.0" type="textpart" subtype="section" n="45"><p>hic homo uerbum seminauit <lb/>
            super terram, quando dixit: germinet terra herbam: <lb/>
            et subito terrarum germina pullularunt et diuersae rerum species <lb/>
            refulserunt. hinc pratorum uirens gratia abundantiam pabuli <lb n="5"/>
            ministrauit, inde camporum spica flauescens imaginem pelagi <lb/>
            fluctuantis commotione segetis uberioris expressit. sponte <lb/>
            omnis fructus terra suggessit. etsi arata sine cultore esse non <note type="margin"> C </note> <lb/>
            poterat — nondum enim erat formatus agricola —, inarata <lb/>
            tamen opimis messibus redundabat et haut dubito an maiore <lb n="10"/>
            prouentu, siquidem nec cultoris desidia terrarum destituere <lb/>
            poterat ubertatem. nunc enim fecunditas unicuique pro merito <lb/>
            laboris adquiritur, ubi cultus spectatur agrorum, et neglegentia <lb/>
            uel offensa aut diluuiis pluuiarum aut terrarum ariditatibus <lb/>
             aut grandinis iactu aut quacumque ex causa soli uberis <note type="margin"> D </note> sterilitate <lb n="15"/>
            multatur. tunc autem prouentu spontaneo terra fructus <lb/>
            locis omnibus inuehebat, quoniam is praeceperat qui <lb/>
            uniuersorum est plenitudo. uerbum enim dei fructificabat in <lb/>
            terris, nec ullo adhuc erat terra damnata maledicto. antiquiora <lb/>
            enim mundi nascentis exordia quam nostra peccata sunt et <lb n="20"/>
            recentior culpa, propter quam condemnati sumus in sudore <lb/>
            <choice><sic>uuitus</sic><corr>unitus</corr></choice> <choice><sic>nostn</sic><corr>nostri</corr></choice> panem manducare, sine sudore alimenta nescire.</p></div>