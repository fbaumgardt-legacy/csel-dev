<div xmlns="http://www.tei-c.org/ns/1.0" type="textpart" subtype="section" n="65"><p><milestone unit="section" n="16"/>  quodsi inriguis aquarum <note type="margin"> 59 A </note> <lb/>
            plerumque et segetes laetiores sunt et uirides fabae et hortorum <note type="margin"> B </note> <lb/>
            multiplex suscitatur et resuscitatur gratia, si uiridantibus toris <lb n="5"/>
            fluuiorum exundantium ripa decoratur, quemadmodum ad uerbum <lb/>
            domini, quod omni aquarum cursu est redundantius, subito <lb/>
            creatura uirgultorum omnis effloruit! festinarunt campi non <lb/>
            commissam sibi frugem edere, ignorata horti holerum genera, <lb/>
            florum miracula germinare, ripae fluminum se uestire myrtetis, <lb n="10"/>
            properauerunt arbores cito surgere, cito se in florem induere, <note type="margin"> C </note> <lb/>
            uictum hominibus, pecoribus pabulum ministrare. fructus <lb/>
            communis est omnibus, usus quoque est datus omnibus. <lb/>
            simul utrumque arbores germinarunt, aliud quo uesceremur, <lb/>
            aliud quo refrigerante umbra defenderemur a sole. cibus in <lb n="15"/>
            fructu, usus amoenitatis in foliis; tamen quia praescia erat <lb/>
            prouidentia creatoris quod fructum sibi maxime hominum <lb/>
            auiditas uindicaret, reliquis prouidit animantibus, ut specialem <lb/>
            iis donaret alimoniam. itaque esca his non mediocris in foliis <note type="margin"> D </note> <lb/>
             est corticibusque siluestribus; ea quoque quae ad usum medendi <lb n="20"/>
            proficerent, id est suci lacrimae surculi pariter ministrata <lb/>
            sunt. itaque illa quae post experimento usu exemplo <lb/>
            utilia cognouimus, ea a principio creator, cui usui apta donaret, <lb/>
            praescientiae suae maiestate de sinu terrarum iussit exire.</p></div>