<div xmlns="http://www.tei-c.org/ns/1.0" type="textpart" subtype="section" n="54"><p> <lb/>
            discant homines hospitalia seruare iura et ex auibus cognoscant <lb/>
            quid religionis hospitibus sit deferendum, quae <lb/>
            obsequia deputanda, quibus cornices etiam pericula sua negare <lb n="5"/>
            non soleant. his igitur nos ianuas claudimus, quibus aues <lb/>
            etiam animas suas conferunt, et quos illae consortio prosecuntur <lb/>
            discriminis, eos tecti prohibemus hospitio et <note type="margin"> E </note> quorum  <lb/>
            illae bella suscipiunt, his nos bella frequenter inferimus. <lb/>
            mentior, si non Sodomitanis haec fuit causa supplicii aut <lb n="10"/>
            Aegyptius furor, genti hospitae dum bellum conatur inferre,  <lb/>
            inhospitalitatis poenas infidae naufragio plebis exoluit. 
</p>
</div>