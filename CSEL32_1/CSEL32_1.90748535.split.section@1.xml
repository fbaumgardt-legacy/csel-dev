<div xmlns="http://www.tei-c.org/ns/1.0" type="textpart" subtype="section" n="1"><p><milestone unit="altchapter" n="1"/> Noe sancti adorimur uitam mores gesta, altitudinem quoque227 <note type="margin"> A </note> <lb/>
            mentis explanare, si possumus. nam cum ipsa philosophia <note type="margin"> B </note> <lb/>
            dixerit nihil difficilius quam hominis interiora comprehendere, <lb/>
            quanto magis difficile iusti uiri mentem cognoscere? etenim <lb/>
            quem dominus deus ad renouandum semen hominum reseruauit, <lb n="5"/>
            ut esset iustitiae seminarium, dignum est ut nos quoque <lb/>
            eum describamus ad imitationem omnium et requiescamus <lb/>
            in eo ab omni istius mundi sollicitudine, quam cottidie diuersis <lb/>
            exagitationibus sustinemus. pudet filiis superuiuere, taedet. <note type="margin"> C </note> <lb/>
            cum tot aduersa audiamus carissimorum, lucem hanc carpere: <lb n="10"/>
            ipsarum ecclesiarum diuersos fluctus tempestatesque uel praesentes <lb/>
            subire uel recipere animo quis tam fortis ut patienter <lb/>
            ferat? et ideo nobis quoque adfectanda haec requies fuit, ut <lb/>
            dum Noe sanctum maiore intentione consideramus, reficiamur <lb/>
            et nos, sicut omne genus in illo requieuit ab operibus suis  <lb n="15"/>
            atque maestitia. 
</p>
</div>