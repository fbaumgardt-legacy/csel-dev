<div xmlns="http://www.tei-c.org/ns/1.0" type="textpart" subtype="section" n="3"><p rend="script"> Ergo cum uides solem, adtende terram, quae ante fundata <lb/>
            est, adtende herbam faeni, quae praestat ordinis priuilegio, <note type="margin"> E </note> <lb/>
            adtende ligna, quae plaudunt, quod priora luminibus caeli<lb n="15"/>
            esse coeperunt. numquid merita faeni maiora quam solis <lb/>
            aut numquid potior ligni praerogatiua ? absit ut insensibilia <lb/>
            tanti muneris praeferamus ministro. quid igitur praeuidit altitudo <lb/>
            sapientiae et scientiae dei, ut prius inciperent ligna <lb/>
            esse quam illa duo mundi lumina et quidam caelestis oculi<lb n="20"/>
            firmamenti, nisi ut cognoscerent omnes diuinae testimonio <lb/>
            lectionis terram sine sole posse esse fecundam? nam quae <note type="margin"> F </note> <lb/>
            potuit sine sole prima rerum semina germinare potest utique <lb/>
            semina accepta nutrire et proprio fotu sine calore solis partus  <lb/>
            edere.</p></div>