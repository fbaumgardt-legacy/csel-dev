<div xmlns="http://www.tei-c.org/ns/1.0" type="textpart" subtype="section" n="7"><p> Beata et illa mens, quae species et ipsum genus supergrediens <lb/>
            meretur audire quod dictum est ad Moysen, cum <lb/>
            separaretur a populo: tu autem sta mecum. nam sicut in <lb/>
            Isaac dominicae incarnationis typus humanae generationis <lb/>
            supergressus consuetudinem uicit priores ita, ut in eo <note type="margin"> B </note> <lb n="5"/>
            non uulgaris popularisque gratia, sed specialis praerogatiua <lb/>
            praecelleret, sicut lectio docet: Abrahae enim dictae <lb/>
            sunt repromissiones et semini eius. non dicit et <lb/>
            seminibus tamquam in multis, sed sicut uni, hoc <lb/>
            est semini tuo, quod est Christus, ita etiam in Moyse <lb n="10"/>
            uenturi doctoris figura, qui legem doceret, euangelium praedicaret, <lb/>
            inpleret testamentum uetus, nouum conderet, caeleste <lb/>
            populis alimentum daret, humanae dignitatem condicionis excessit <lb/>
            eo usque, ut dei donaretur nomine, sicut habemus <note type="margin"> C </note> <lb/>
            scriptum dicente domino: posui te in deum <sic>Fharao</sic>. <lb n="15"/>
            etenim uictor passionum omnium nec ullis saeculi captus <lb/>
            inlecebris, qui omnem istam secundum corpus habitationem <lb/>
            caelestis puritate conuersationis obduxerat, mentem regens, <lb/>
            carnem subiciens et regia quadam auctoritate castigans, nomine <lb/>
            dei uocatus est, ad cuius similitudinem se perfectae uirtutis <lb n="20"/>
            ubertate formauerat. 
</p>
</div>