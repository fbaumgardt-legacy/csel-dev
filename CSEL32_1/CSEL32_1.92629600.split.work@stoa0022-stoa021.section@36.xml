<div xmlns="http://www.tei-c.org/ns/1.0" type="textpart" subtype="section" n="36"><p>si autem bonae spei compotes  <lb/>
            sunt, migrare magis quam deficere credendi sunt. inseritur <lb/>
            hoc loco dogma de incorruptione animae, quod ipsa uera <lb/>
            et beata uita sit, quam unusquisque bene conscius uiuit <lb n="10"/>
            multo purius ac beatius. cum huius carnis anima nostra <lb/>
            deposuerit inuolucrum et quodam carcere isto fuerit absoluta <lb/>
            corporeo, in illum superiorem reuolans locum, unde nostris <note type="margin"> D </note> <lb/>
            infusa uisceribus conpassione corporis huius ingemuit, donec <lb/>
            commissi gubernaculi munus impleret, ut carnis huius inrationabiles <lb n="15"/>
            motus rationabili ductu regeret et coherceret. inde <lb/>
            est quod postea prophetae in captiuitatem cum ludaeorum <lb/>
            populo transierunt, ne reliqua plebis sanctorum destituta praesidio <lb/>
            consilioque uiduata grauiorem subiret aerumnam, sed <lb/>
            magis frequentibus oraculis conmonita prophetarum ad dominum <lb n="20"/>
            deum suum pio rediret adfectu nec aduersis captiuitatis <note type="margin"> E </note> <lb/>
            adtrita prorueret in perfidiae peccatum salutisque perpetuae  <lb/>
            remedium desperaret. 
</p>
</div>