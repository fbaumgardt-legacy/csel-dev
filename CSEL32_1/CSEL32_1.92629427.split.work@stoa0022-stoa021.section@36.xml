<div xmlns="http://www.tei-c.org/ns/1.0" type="textpart" subtype="section" n="36"><p>quod sit ostium tuum disce: pone, <lb/>
            domine, custodiam ori meo et ostium circuitus labiis <lb/>
            meis. et Paulus petit orari pro se, ut aperiatur inquit mihi <lb n="10"/>
            ostium uerbi ad loquendum mysterium Christi. sed ille <lb/>
            utpote electus ad euangelii praedicationem recte sibi ostium <lb/>
            uerbi optabat aperiri, quia de ore eius exibat salus gentium, <lb/>
            de ore illius prodibat uita populorum: nos autem claudamus <note type="margin"> II </note> <lb/>
            ostium, ne culpa intret, ne lapsus aliquis sermonis exeat. <lb n="15"/>
            intrat culpa, si lapsus exierit. audi quomodo intret culpa. ex <lb/>
            multiloquio inquit non effugies peccatum. exiuit multiloquium, <lb/>
            peccatum intrauit, quia in multiloquio nequaquam <lb/>
            qui exeat sermo trutinatur. inprudenter labitur, licet ipsum  <lb/>
            ultra mensuram aliquid loqui grande peccatum sit.</p></div>