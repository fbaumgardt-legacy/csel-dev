<div xmlns="http://www.tei-c.org/ns/1.0" type="textpart" subtype="section" n="28"><p> quid dicam alio homines delectari et illud ad escam <lb n="5"/>
            sumere, quod leopardus fugit? denique sicubi alium aliquis <lb/>
            confricandum putauerit, leopardus inde exilit nec resistit. <lb/>
            cuius uenenata fera odorem non potest sustinere, id tu pro <lb/>
            cibo sumis et tuis uisceribus infundis internis! sed medicatur <note type="margin"> E' </note> <lb/>
            interdum doloribus: sumatur pro medicamento, non pro cibo, <lb n="10"/>
            sumatur ab aegrotantibus, non ab epulantibus. medicamentum <lb/>
            quaeris et ieiunium fugis, quasi maius aliud remedium <lb/>
            repperire possis. ieiuni hominis sputum si serpens gustauerit, <lb/>
            moritur. uides quanta uis ieiunii sit, ut sputo suo <lb/>
            homo terrenum serpentem interficiat et merito spiritalem. 
</p></div>