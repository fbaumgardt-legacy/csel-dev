<div xmlns="http://www.tei-c.org/ns/1.0" type="textpart" subtype="section" n="21"><p><lb/>
            etsi pulchra sit species huius elementi, uel cum surgentibus <lb/>
            albescit cumulis ac uerticibus undarum et cautes niuea rorant <lb n="15"/>
            aspargine uel cum aequore crispanti clementioribus auris <sic>etblando</sic> <lb/>
            serenae tranquillitatis purpurescentem praefert colorem, qui <note type="margin">D </note> <lb/>
            eminus spectantibus frequenter offunditur, quando non uiolentis <lb/>
            fluctibus uicina tundit litora, sed uelut pacificis ambit et salutat <lb/>
             amplexibus — quam dulcis sonus, quam iocundus fragor, quam <lb n="20"/>
            grata et consona resultatio —, ego tamen non oculis extimatum <lb/>
            creaturae decorem arbitror, sed secundum rationem operationis  <lb/>
            iudicio operatoris conuenire et congruere definitum. 
</p>
</div>