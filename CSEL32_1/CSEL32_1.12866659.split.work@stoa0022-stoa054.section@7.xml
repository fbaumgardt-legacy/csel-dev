<div xmlns="http://www.tei-c.org/ns/1.0" type="textpart" subtype="section" n="7"><p rend="script"> Quid mihi quaerere quae sit eius mensura circuitus, quam <lb/>
            geometrae centum octoginta milibus stadiorum aestimauerunt? <lb n="5"/>
            libenter fateor me nescire quod nescio, immo scire quod scire <lb/>
            nihil proderit. melius est genera terrarum scire quam spatia, <lb/>
            quae circumfuso mari, interiectis barbarum regionibus, suffusa <note type="margin"> 116 A </note> <lb/>
            atque inuia paludibus humo quemadmodum possumus conprehendere? <lb/>
            quod inpossibile esse hominibus scriptura demonstrat<lb n="10"/>
            dicente deo: quis mensus est manu aquam et caelum <lb/>
            palmo et uniuersam terram clausa manu? quia <lb/>
            statuit montes in libra et rupes in statera et nemora <lb/>
            in iugo? et infra: qui tenet gyrum terrae et habitantes <lb/>
            in ea sicut lucustas, qui statuit caelum ut <lb n="15"/>
            cameram. quis igitur aequalem sibi cum deo audet scientiam <note type="margin"> B </note> <lb/>
            uindicare, ut quae deus maiestatis suae esse proprio signauit <lb/>
            oraculo haec sibi homo ad cognitionem suppetere posse praesumat?  <lb/>
            </p>
</div>