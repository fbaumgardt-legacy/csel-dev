<div xmlns="http://www.tei-c.org/ns/1.0" type="textpart" subtype="section" n="29"><p rend="script"> Quid autem creaturae huius adtexam miraculum et sapientiae <note type="margin"> 44 A </note> <lb/>
            operatricis exprimam argumentum ? in hac enim germinum <lb/>
            specie et illo uirentis herbae munere imago est uitae humanae<lb n="5"/>
            et naturae condicionisque nostrae insigne quoddam spectatur <lb/>
            et speculum elucet. illa herba et flos faeni figura est carnis <lb/>
            humanae, sicut bonus diuinitatis interpres organo suae uocis <lb/>
            expressit dicens: clama. quid clamabo? omnis caro <lb/>
            faenum et omnis gloria hominis ut flos faeni. aruit<lb n="10"/>
            faenum et flos decidit, uerbum autem domini manet <note type="margin"> B </note> <lb/>
            in aeternum. dei sententia uox humana est. deus dicit: <lb/>
            clama, sed in ipso Esaia loquitur. ille respondit: quid <lb/>
            clamabo? et tamquam quid loqueretur audisset adiunxit: <lb/>
            omnis caro faenum. et uere; uiret enim gloria hominis in<lb n="15"/>
            carne quasi faenum et quae putatur esse sublimis exigua <lb/>
            quasi herba est. praematura ut flos, caduca quasi faenum <lb/>
            germinat uiriditatem in specie, non in fructu soliditatem, <lb/>
            hilarioris uitae quasi flos praetendens <sic>incunditatem</sic>, breuiore <note type="margin"> C </note> <lb/>
            spatio occasura sicut herba faeni, quod priusquam euellatur<lb n="20"/>
            arescit. quae enim firmitudo in carne. quae salubritas potest esse  <lb/>
            diuturna?</p></div>