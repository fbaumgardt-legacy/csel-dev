<div xmlns="http://www.tei-c.org/ns/1.0" type="textpart" subtype="section" n="54"><p> Deleuit inquit deus omne quod erat super faciem <note type="margin"> B </note> <lb/>
            terrae. scripti euidens explanatio, allegoria autem expositam <lb/>
            nobis declarat superbiam, quae se extollit in hac terrena <lb/>
            fragilique substantia et inmemor diuinorum humana despiciens <lb/>
            ipsum adrogantis uiri habitum incessumque deformat. quales <lb n="10"/>
            describit Esaias Iudaeae filias oculorum micantes nutibus et <lb/>
            alta se ceruice iactantes. sunt enim huiusmodi erigentes supercilia, <lb/>
            inflato corde, elato pectore, ceruice resupina, qui solum <lb/>
            quidem pedum perstringant uestigiis, toto autem se librent. <note type="margin"> c </note> <lb/>
            corpore at inani suspendant examine, in priora gressu prodeant <lb n="15"/>
            in posteriora uerticem reclinantes, caelum spectent, <lb/>
            terram autem fastidiant tamquam ceruicis dolore suffixi. ut <lb/>
            eam inclinare non possint. hos igitur deleuit de libro uitae <lb/>
            deus dicens: omnis qui se exaltat humiliabitur nec <lb/>
            inter merita sanctorum commentis facit adhaerere caelestibus. 
</p></div>