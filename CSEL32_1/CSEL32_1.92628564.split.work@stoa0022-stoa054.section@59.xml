<div xmlns="http://www.tei-c.org/ns/1.0" type="textpart" subtype="section" n="59"><p> <lb/>
            accipitres feruntur duram in eo aduersus proprios fetus <note type="margin"> F </note> <lb/>
            habere inclementiam, quod ubi eos aduerterint temptare <lb/>
            uolatus primordia, nidis eiciunt suis continuoque eliminant ac, <lb n="10"/>
            si morentur, propulsant pinnis atque praecipitant, uerberant <lb/>
            alis coguntque audere quod trepidant nec ullum postea <lb/>
            deferunt his munus alimoniae. quid mirum tamen, si rapere <lb/>
            adsueti nutrire fastidiunt? consideremus ad hoc eos esse <lb/>
            generatos, ut etiam aues ad canendum formido exerceat, ne <lb n="15"/>
            passim curas relaxent, sed pericula a praedonibus declinanda <lb/>
            prospiciant. deinde cum his natura quadam praedandi munus <lb/>
            inoleuerit, magis a tenero pullos suos instituere uidentur ad <lb/>
            praedam quam pastus abdicare conpendiis. cauent ne in <note type="margin"> 104 A </note> <lb/>
             tenera aetate pigrescant, ne soluantur deliciis, ne marcescant <lb n="20"/>
            otio, ne discant cibum magis expectare quam quaerere, ne <lb/>
            naturae ansa deponant uigorem. intermittunt studia nutriendi,  <lb/>
            ut in usum rapiendi audere conpellant. 
</p>
</div>