<div xmlns="http://www.tei-c.org/ns/1.0" type="textpart" subtype="section" n="35"><p>quid dicam quemadmodum <lb/>
            clementia dei humanae prospexerit utilitati? faeneratum terra <lb/>
            restituit quod acceperit et usurarum cumulo multiplicatum. <lb n="15"/>
            homines saepe decipiunt et ipsa faeneratorem suum sorte <note type="margin"> E </note> <lb/>
            <sic>defraudant</sic>, terra fidelis manet et si quando non soluerit, si <lb/>
            forte aduersata fuerit frigoris inclementia aut nimia siccitas aut <lb/>
            inmensa uis imbrium, alio anno superioris anni damna conpensat. <lb/>
            ita et, quando prouentus spem destituit agricolae, nihil terra<lb n="20"/>
            delinquit et, quando arridet, ubertas fecundae matris se in <lb/>
            partus effundit, ut numquam ullum dispendium suo inferat <lb/>
            creditori. 
</p>
          </div>