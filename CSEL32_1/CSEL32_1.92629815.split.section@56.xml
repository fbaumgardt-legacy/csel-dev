<div xmlns="http://www.tei-c.org/ns/1.0" type="textpart" subtype="section" n="56"><p><milestone unit="altchapter" n="16"/> Memor fuit dominus Noe et bestiarum et iumentorum, <lb/>
            ut inquit scriptura diuina. mouentur plerique qua <lb/>
            causa non dixerit scriptor quod etiam uxoris et filiorum Noe <note type="margin"> 251A </note> <lb/>
            memor fuit deus, cum bestiarum fuerit et iumentorum memor. <lb n="15"/>
            sed cum dixerit quod memor Noe fuerit, in auctore et praesule <lb/>
            domus necessitudines eius reliquas conprehendit. simul <lb/>
            exprimi uidetur quidam reliquarum consensus necessitudinum. <lb/>
            etenim cum omnes inuicem sibi cari sunt, una est domus; <lb/>
            cum autem discrepant, separantur et scinduntur in plures <lb n="20"/>
            domos. ubi ergo caritas, ibi senioris nomine, de quo pendent <lb/>
            ceteri, domus omnis significatur, ut si quis arborem dicat, <note type="margin"> D </note> <lb/>
            utique conprehendit et ramos, si quis ramum nominet, etiam <lb/>
            fructus qui in eo sunt pariter uno atque eodem sermone  <lb/>
            conplectitur.</p></div>