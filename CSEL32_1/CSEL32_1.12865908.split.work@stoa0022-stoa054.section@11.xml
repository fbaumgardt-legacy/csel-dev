<div xmlns="http://www.tei-c.org/ns/1.0" type="textpart" subtype="section" n="11"><p>  ceterum nisi uis statuti caelestis <lb n="10"/>
            inhiberet, quid obstaret quin per plana Aegypti, quae maxime <lb/>
            humilioribus iacens uallibus campestris adseritur, mare rubrum <lb/>
            Aegyptio pelago misceretur ? denique docent hoc qui uoluerunt <lb/>
             haec duo sibi maria conectere atque in se transfundere, <lb n="15"/>
            Sesostris Aegyptius, qui antiquior fuit, et Darius Medus, qui <lb/>
            maioris contuitu potentiae in effectum uoluit adducere quod <lb/>
            ab indigena fuerat ante temptatum. quae res indicio est quod <note type="margin"> F </note> <lb/>
            superius est mare Indicum, in quo mare rubrum, quam aequor <lb/>
             Aegyptium, quod inferius alluit. et fortasse ne latius se mare <lb n="20"/>
            effunderet de superioribus ad inferiora praecipitans, ideo <lb/>
            molimina sua rex uterque reuocauit. 
</p>
          </div>