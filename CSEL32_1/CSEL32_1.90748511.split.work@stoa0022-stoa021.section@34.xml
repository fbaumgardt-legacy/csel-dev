<div xmlns="http://www.tei-c.org/ns/1.0" type="textpart" subtype="section" n="34"><p rend="script"> Nunc consideremus qua causa dixerit deus: omnis qui <note type="margin"> E </note> <lb/>
            occiderit Cain septies uindictam exsoluet et qua <lb/>
            ratione signum super eum ponitur, ne occidatur parricida,<lb n="5"/>
            cum prospectum non fuerit, ne innocens occideretur. octauus <lb/>
            est homo, habet rationabile, quo praestet ceteris, habet et <lb/>
            quinque corporis sensus, habet etiam uocem, habet et generandi <lb/>
            gratiam. haec septem nisi illo rationabili regantur, <note type="margin"> F </note> subiecta  <lb/>
            morti sunt. et ideo stultus in his habet omne periculum<lb n="10"/>
            sui. qui ergo rationabile illud amiserit frustra de istorum sibi <lb/>
            usu septem carnalium munerum blandietur. dissoluuntur haec <lb/>
            omnia, nisi habenis quibusdam rationis adstricta sint. mors <lb/>
            itaque rationis mortem operatur inrationabilium passionum. <lb/>
            sed illud melius quod septimus numerus quietis et remissionis <lb n="15"/>
            est. ergo qui alii non pepercerit peccatori et munus ei <lb/>
            remissionis peccatorum inuiderit ipse sibi spem remissionis  <lb/>
            eripiet, et erit in eo pari mensura uindicta de gratia.</p></div>