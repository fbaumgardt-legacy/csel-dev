<div xmlns="http://www.tei-c.org/ns/1.0" type="textpart" subtype="section" n="48"><p> <lb/>
            ' surrexerat ante floribus inmixta terrenis sine spinis rosa et <lb/>
            pulcerrimus flos sine ulla fraude uernabat, postea spina saepsit <note type="margin"> D </note> <lb/>
            gratiam floris tamquam humanae speculum praeferens uitae, <lb n="5"/>
            quae suauitatem perfunctionis suae finitimis curarum stimulis <lb/>
            saepe conpungat. uallata est enim elegantia uitae nostrae et <lb/>
            quibusdam sollicitudinibus opsaepta, ut tristitia adiuncta sit <lb/>
            gratiae. unde cum unusquisque aut suauitate rationis aut <lb/>
            <sic>prospeiioris</sic> cursus successibus gratulatur, meminisse culpae <lb n="10"/>
            eum conuenit, per quam nobis in paradisi amoenitate <choice><sic>ftorentibus</sic><corr>florentibus</corr></choice> <lb/>
            spinae mentis animique sentes iure condemnationis <note type="margin"> E </note> <lb/>
            ascripti sunt. inrutiles igitur licet, o homo, aut splendore <lb/>
            nobilitatis aut fastigio potestatis aut fulgore uirtutis, semper <lb/>
            tibi spina proxima est, semper est sentis, semper inferiora <lb n="15"/>
            tua respice. super spinam germinas, nec prolixa gratia manet. <lb/>
            breui unusquisque decurso aetatis flore marcescit. 
</p>
          </div>