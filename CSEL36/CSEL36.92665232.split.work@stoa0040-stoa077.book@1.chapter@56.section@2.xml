<div xmlns="http://www.tei-c.org/ns/1.0" type="textpart" subtype="section" n="2"><p>In eius autem quodam loco, ubi dixi: <hi rend="italic">daemones aliquando  <lb/>
            et hominum dispositiones non solum uoce prolatas uerum etiam <lb/>
            cogitatione conceptas, cum signa quaedam ex animo exprimuntur <lb n="10"/>
            in corpore, tota facilitate perdiscere,</hi> rem dixi occultissimam <lb/>
            audaciore asseueratione, quam debui; nam peruenire ista ad <lb/>
            notitiam daemonum per nonnulla etiam experimenta conpertum <lb/>
            est. sed utrum signa quaedam dentur ex corpore <lb/>
            cogitantium illis sensibilia, nos autem latentia, an alia ui et <lb n="15"/>
            ea spiritali ista cognoscant, aut difficillime potest ab hominibus <lb/>
            aut omnino non potest inueniri. 
</p>
          </div>