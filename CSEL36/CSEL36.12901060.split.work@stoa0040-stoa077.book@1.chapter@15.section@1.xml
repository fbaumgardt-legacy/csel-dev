<div xmlns="http://www.tei-c.org/ns/1.0" type="textpart" subtype="section" n="1"><p> Eodem tempore presbyterii mei contra Fortunatum quendam, <lb/>
            Manicheorum presbyterum, disputaui, qui plurimum temporis <lb/>
            apud Hipponem uixerat seduxeratque tam multos, ut per eos<lb n="5"/>
            ibi eum delectaret habitare. quae disputatio nobis altercantibus <lb/>
            excepta est a notariis, ueluti gesta conficerentur; nam et diem <lb/>
            habent et consulem. hanc in librum memoriae mandandum <lb/>
            conferre curaui. uersatur ibi quaestio, unde sit malum, me <lb/>
            asserente exortum fuisse hominis malum ex libero uoluntatis<lb n="10"/>
            arbitrio, illo autem naturam mali deo coaeternam suadere moliente. <lb/>
            sed consequenti die tandem confessus est nihil se aduersus <lb/>
            nos inuenire, quod diceret, nec sane catholicus factus, <lb/>
            sed tamen ab Hippone discessit. 
</p>
          </div>