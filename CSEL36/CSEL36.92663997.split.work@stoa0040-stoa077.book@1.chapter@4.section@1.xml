<div xmlns="http://www.tei-c.org/ns/1.0" type="textpart" subtype="section" n="1"><p> Inter haec scripsi etiam duo uolumina secundum studium <note type="chapter"> (1)</note>  <lb/>
            meum et amorem ratione indagandae <choice><sic>uentatis</sic><corr>ueritatis</corr></choice> de his rebus, quas <lb/>
            maxime scire cupiebam, me interrogans mihique respondens, <lb/>
            tamquam duo essemus ratio et ego, cum solus essem. unde <lb/>
            hoc opus Soliloquia nominaui; sed inperfectum remansit, ita tamen, ut in primo libro quaereretur et utcumque appareret, <lb n="10"/>
            qualis esse debeat, qui uult percipere sapientiam, quae <lb/>
            utique non sensu corporis, sed mente percipitur, et quadam <lb/>
            ratiocinatione in libri fine colligitur ea, quae uere sunt, esse <lb/>
            inmortalia; in secundo autem de inmortalitate animae diu res agitur et non peragitur. <lb n="15"/>
            
</p>
          </div>