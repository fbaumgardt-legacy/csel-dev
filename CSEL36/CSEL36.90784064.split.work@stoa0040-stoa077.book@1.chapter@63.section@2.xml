<div xmlns="http://www.tei-c.org/ns/1.0" type="textpart" subtype="section" n="2"><p> In quo libro, quantum deus adiuuit, atrociter disputaui<lb n="5"/>
            contra inimicos gratiae dei, qua iustificatur inpius. cum autem <lb/>
            agerem de obseruationibus Iudaeorum a quibusdam escis secundum <lb/>
            ueterem legem abstinentium, <hi rend="italic">dixi: quarundam escarum<lb/>
             ceremoniae</hi>. quod nomen non est in usu sanctarum litterarum, <lb/>
            ideo tamen mihi congruens uisum est, quod a carendo appellatas<lb n="10"/>
            ceremonias quasi carimonias memoria tenebam eo, quod obseruantes <lb/>
            careant his rebus, a quibus se abstinent. quod si est <lb/>
            origo huius nominis, quae abhorret a uera religione, secundum <lb/>
            hanc ego non sum locutus, sed secundum istam, quam supra <lb/>
            memoraui. <lb n="15"/>
            
</p>
          </div>