<div xmlns="http://www.tei-c.org/ns/1.0" type="textpart" subtype="section" n="4"><p>illud etiam non est consequens,  <lb/>
            ut ideo intellegatur in allegoria tantummodo esse <lb/>
            accipiendum, quod herbae uirides et ligna fructifera omni generi <lb n="5"/>
            bestiarum et omnibus auibus et omnibus serpentibus in libris <lb/>
            Geneseos dantur ad cibum, quia sunt et quadrupedia et uolatilia, <lb/>
            quae solis carnibus uiuere uideantur. fieri enim posset, <lb/>
            ut alerentur ab hominibus etiam de fructibus terrae, si propter <lb/>
            oboedientiam, qua ipsi homines deo sine ulla iniquitate seruirent, <lb n="10"/>
            mererentur omnes bestias et aues omni modo habere <lb/>
            seruientes.</p></div>