<div xmlns="http://www.tei-c.org/ns/1.0" type="textpart" subtype="section" n="2"><p> In quorum primo propter id, quod scriptum est: beati<lb n="5"/>
            pacifici, quoniam ipsi filii dei uocabuntur: <hi rend="italic">sapientia,</hi> <lb/>
            inquam, <hi rend="italic">congruit pacificis, in quibus iam ordinata sunt <lb/>
            omnia nullusque motus aduersus rationem rebellis est, sed <lb/>
            cuncta obtemperant spiritui hominis, cum et ipse obtemperat <lb/>
            deo</hi>. quod merito mouet, quomodo dixerim. non enim cuiquam<lb n="10"/>
            prouenire in hac uita potest, ut lex repugnans legi <lb/>
            <choice><sic>tnentis</sic><corr>mentis</corr></choice> omnino non sit in membris, quandoquidem etiamsi <lb/>
            ei sic resisteret spiritus hominis, ut in nullum eius laberetur <lb/>
            adsensum, non ideo tamen <choice><sic>pon</sic><corr>non</corr></choice> repugnaret. hoc ergo, <lb/>
            quod dictum est, <hi rend="italic">nullum esse motum aduersus rationem rebellem,<lb n="15"/>
            </hi> recte accipi potest id nunc agentibus pacificis domando <lb/>
            concupiscentias carnis, ut ad istam pacem plenissimam quandoque <lb/>
            ueniatur. 
</p>
          </div>