<div xmlns="http://www.tei-c.org/ns/1.0" type="textpart" subtype="section" n="1"><p> Per idem tempus coram episcopis hoc mihi iubentibus, qui <lb/>
            plenarium totius Africae concilium Hippone Regio habebant, <lb/>
            de fide ac symbolo disputaui. quam disputationem nonnullis<lb n="5"/>
            eorum, qui nos familiarius diligebant, studiosissime instantibus <lb/>
            in librum contuli. in quo de rebus ipsis ita disseritur, ut <lb/>
            tamen non fiat uerborum illa contextio, quae tenenda memoriter <lb/>
            conpetentibus traditur. 
</p>
          </div>