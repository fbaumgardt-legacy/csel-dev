<div xmlns="http://www.tei-c.org/ns/1.0" type="textpart" subtype="section" n="1"><p> Inter haec missae sunt mihi Carthagine quaestiones sex, <lb/>
            quas proposuit amicus quidam, quem cupiebam fieri Christianum,<lb n="5"/>
            ut contra paganos soluerentur, praesertim quia nonnullas <lb/>
            earum a Porfyrio philosopho propositas dixit. sed non esse <lb/>
            arbitror Porfyrium Siculum, cuius celeberrima est fama. harum <lb/>
            quaestionum disputationes in unum librum contuli non prolixum, <lb/>
            cuius est titulus: sex quaestiones contra paganos expositae. <lb n="10"/>
            earum autem prima est <hi rend="italic">de resurrectione,</hi> secunda <hi rend="italic">de tempore<lb/>
             Christianae religionis,</hi> tertia <hi rend="italic">de <choice><sic>sacrijiciorum</sic><corr>sacrificiorum</corr></choice> distinctione,</hi> <lb/>
            quarta <hi rend="italic">de eo, quod scriptum est: in qua mensura mensi <lb/>
            fueritis, remetietur uobis,</hi> quinta <hi rend="italic">de filio dei secundum<lb/>
             Salomonem,</hi> sexta <hi rend="italic">de Iona propheta</hi>.<lb n="15"/>
            
</p>
          </div>