<div xmlns="http://www.tei-c.org/ns/1.0" type="textpart" subtype="section" n="2"><p> Sed ne quisquam nos aliena tantum redarguisse, non autem <note type="chapter"> (2) </note> <lb/>
            nostra asseruisse reprehenderet, id agit pars altera operis <lb/>
            huius, quae libris duodecim continetur, quamquam, ubi opus<lb n="5"/>
            est, et in prioribus decem, quae nostra sunt, asseramus et <lb/>
            in duodecim posterioribus redarguamus aduersa. duodecim <lb/>
            ergo librorum sequentium primi quattuor continent exortum <lb/>
            duarum ciuitatum, quarum est una dei, altera huius mundi, <lb/>
            secundi quattuor excursum earum siue procursum, tertii uero,<lb n="10"/>
            qui et postremi, debitos fines. ita omnes uiginti duo libri <lb/>
            cum sint de utraque ciuitate conscripti, titulum tamen a <lb/>
            meliore acceperunt, ut de ciuitate dei potius uocarentur. 
</p>
          </div>