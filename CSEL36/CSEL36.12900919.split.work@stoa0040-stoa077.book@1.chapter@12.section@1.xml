<div xmlns="http://www.tei-c.org/ns/1.0" type="textpart" subtype="section" n="1"><p>Tunc etiam de uera religione librum scripsi, in quo multipliciter  <lb/>
            et copiosissime disputatur unum uerum deum, id <lb/>
            est trinitatem, patrem et filium et spiritum sanctum, religione <lb/>
            uera colendum, et quanta misericordia eius per temporalem <lb n="10"/>
            dispensationem concessa sit hominibus Christiana religio, quae <lb/>
            uera religio est, et ad eundem cultum dei quemadmodum sit <lb/>
            homo quadam suauitate coaptandus. maxime tamen contra <lb/>
            duas naturas Manicheorum liber hic loquitur. 
</p>
          </div>