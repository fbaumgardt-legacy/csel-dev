<div xmlns="http://www.tei-c.org/ns/1.0" type="textpart" subtype="section" n="3"><p>posterior in hoc libro quaestio est <lb/>
            ab eo loco, ubi ait: <hi rend="italic">non solum autem, sed et Rebecca <lb/>
            ex uno concubitu habens Isaac patris nostri,</hi> usque <lb/>
            ad illud, ubi ait: <hi rend="italic">nisi dominus Sabaoth reliquisset<lb/>
             nobis semen, sicut Sodoma facti essemus et sicut <lb n="5"/>
            Gomorra similes fuissemus</hi>. in cuius quaestionis solutione <lb/>
            laboratum est quidem pro libero arbitrio uoluntatis <lb/>
            humanae, sed uicit dei gratia, nec nisi ad illud potuit perueniri, <lb/>
            ut liquidissima ueritate dixisse intellegatur apostolus: <lb/>
            <hi rend="italic">quis enim te discernit? quid autem habes, quod non <lb n="10"/>
            accepisti? si autem accepisti, quid gloriaris, quasi <lb/>
            non acceperis</hi>? quod uolens etiam martyr Cyprianus ostendere <lb/>
            hoc totum ipso titulo definiuit dicens: in nullo <lb/>
            gloriandum, quando nostrum nihil sit. 
</p>
          </div>