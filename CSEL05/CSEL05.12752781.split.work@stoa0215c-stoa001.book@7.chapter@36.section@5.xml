<div xmlns="http://www.tei-c.org/ns/1.0" type="textpart" subtype="section" n="5"><p>ad hunc iam <lb/>
            ut hostem bello insequendum Mascezel frater missus est, quem <lb/>
            idoneum procurandae reipublicae fore propriae orbitatis recens <lb/>
            dolor pollicebatur. igitur Mascezel, iam inde a Theodosio sciens, <lb/>
            quantum in rebus desperatissimis oratio hominis per fidem<lb n="5"/>
            Christi a clementia Dei impetraret, Caprariam insulam adiit, <lb/>
            unde secum sanctos seruos Dei aliquot permotos precibus suis <lb/>
            sumpsit: cum his orationibus ieiuniis psalmis dies noctesque  <lb/>
            continuans sine bello uictoriam meruit ac sine caede uindictam. 
</p></div>