<div xmlns="http://www.tei-c.org/ns/1.0" type="textpart" subtype="section" n="2"><p rend="script">ait enim in epistula, quam supra nominauimus: uerum e  <lb/>
            contrario remisso ac fastidioso animo superborum <lb/>
            ac nequam seruorum more in os Domini reclamamus, <lb/>
            et dicimus 'durum est, arduum est, non possumus; <lb n="5"/>
            homines sumus, fragili carne circumdamur' et — o <lb/>
            caecam insaniam! — et — o profanam temeritatem! — <lb/>
            duplicis ignorantiae accusamus scientiae Dominum, <lb/>
            ut  <milestone unit="altpage" n="620"/> uideatur nescire quod fecit, nescire quod  <lb/>
            iussit et quasi oblitus fragilitatis humanae, <lb n="10"/>
            cuius auctor ipse est, inposuerit homini, quod <lb/>
            ferre non possit. quid, rogo, hac praesumptione feralius? 
</p></div>