<div xmlns="http://www.tei-c.org/ns/1.0" type="textpart" subtype="section" n="2"><p>            taceo de Alarico rege cum Gothis suis saepe uicto, saepe  <lb n="5"/>
            concluso semperque dimisso. taceo de infelicibus illis apud <lb/>
            Pollentiam gestis, cum barbaro et pagano duci, hoc est Sauli, <lb/>
            belli summa commissa est, cuius inprobitate reuerentissimi <lb/>
            dies et sanctum pascha uiolatum est cedentique hosti propter <lb/>
            religionem, ut pugnaret, extortum est: cum quidem, ostendente <lb n="10"/>
            in breui indicio Dei et quid fauor eius possit et quid-ultio <lb/>
            exigeret, pugnantes uicimus, uictores uicti sumus.</p></div>