<div xmlns="http://www.tei-c.org/ns/1.0" type="textpart" subtype="section" n="3">
<p>Illud ergo, illud tuum, quo semper decora et honesta desiderasti, <lb/>
            quo te liberalem magis quam diuitem esse maluisti, quo numquam <lb n="10"/>
            concupisti esse potentior quam iustior, numquam aduersitatibus <lb/>
            inprobitatibusque cessisti, illud ipsum, inquam, quod in te <lb/>
            diuinum nescio quo uitae huius somno <sic>ueternoque</sic> sopitum est, uariis <lb/>
            illis durisque iactationibus secreta, prouidentia excitare decreuit. <lb/>
            euigila, euigila, oro te; multum, mihi crede, gratulaberis, quod <lb n="15"/>
            paene nullis prosperitatibus, quibus tenentur incauti, mundi huius <lb/>
            tibi dona blandita sunt, quae me ipsum capere moliebantur cotidie <lb/>
            ista cantantem, nisi me pectoris dolor uentosam professionem abicere <lb/>
            et in philosophiae gremium confugere coegisset. ipsa me nunc <lb/>
            in otio, quod uehementer optauimus, nutrit ac <sic>fouetipsa</sic> me penitus <lb n="20"/>
            ab illa superstitione, in quam te mecum praecipitem dederam, liberauit. <lb/>
            ipsa enim docet et uere docet nihil omnino colendum esse <lb/>
            totumque contemni oportere, quidquid mortalibus oculis cernitur, <lb/>
            quidquid ullus sensus attingit. ipsa uerissimum et secretissimum <lb/>
            deum perspicue se demonstraturam promittit et iam iamque quasi <lb n="25"/>
            per lucidas nubes ostentare dignatur. 
</p>
          
</div>