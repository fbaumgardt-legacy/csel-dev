<div xmlns="http://www.tei-c.org/ns/1.0" type="textpart" subtype="section" n="11">
<p><milestone unit="altchapter" n="4"/> Sed ad ordinem redeamus, ut nobis aliquando <lb/>
            reddatur Licentius. illud enim ex uobis iam requiro, utrum quaecumque <lb/>
            agit stultus ordine uobis agere uideatur. nam uidete, <lb/>
            rogatio quos laqueos habeat. si ordine dixeritis, ubi erit illa <lb/>
            definitio: ordo est, quo deus agit omnia, quae sunt, si etiam<lb n="5"/>
            stultus, quae agit, agit ordine? si autem ordo non est in his, <lb/>
            quae aguntur ab stulto, erit aliquid, quod ordo non teneat; <lb/>
            neutrum autem uultis. uidete quaeso, ne cuncta ipsius ordinis <lb/>
            defensione turbetis. — Hic item Trygetius — nam ille alter adhuc <lb/>
            omnino absens erat —: Facile est, inquit, huic quidem respondere<lb n="10"/>
            conplexioni tuae, sed me in praesentia similitudo deficit, qua sententiam <lb/>
            meam uideo asseri inlustrarique debere. tamen dicam, quod <lb/>
            sentio; facies enim tu, quod paulo ante fecisti. non enim illa commemoratio <lb/>
            tenebrarum ad id, quod a me inuolutum erat, parum <lb/>
            nobis attulit luminis. namque omnis uita stultorum quamuis per<lb n="15"/>
            eos ipsos minime constans minimeque ordinata sit, per diuinam <lb/>
            tamen prouidentiam necessario rerum ordine includitur et quasi <lb/>
            quibusdam locis illa ineffabili et sempiterna lege dispositis nullo modo <lb/>
            esse sinitur. ubi esse non debet. ita fit, ut angusto animo ipsam solam <lb/>
            quisque considerans ueluti magna repercussus foeditate auersetur.<lb n="20"/>
            si autem mentis oculos erigens atque diffundens simul uniuersa <lb/>
            conlustret, nihil non ordinatum suisque semper ueluti sedibus distinctum <lb/>
            dispositumque reperiet. 
</p>
          
</div>