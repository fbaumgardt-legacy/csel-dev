<div xmlns="http://www.tei-c.org/ns/1.0" type="textpart" subtype="section" n="3">
<p><milestone unit="altchapter" n="2"/> Ergo adgredere mecum philosophiam; hic est quidquid <lb/>
            te anxium saepe atque dubitantem mirabiliter solet mouere. non <lb/>
            enim metuo aut a socordia morum aut a tarditate ingenio tuo. quis <lb/>
            te, quando aliquantum respirare concessum est, in sermonibus <lb/>
            nostris uigilantior, quis acutior apparuit? ego tibi gratiam non repensabo <lb n="5"/>
            ? an fortasse paululum debeo ? tu me adulescentulum pauperem <lb/>
            ad studia pergentem et domo et sumtu et, quod plus est, <lb/>
            animo excepisti; tu patre orbatum amicitia consolatus es, hortatione <lb/>
            animasti, ope adiuuisti; tu in nostro ipso municipio fauore familiaritate <lb/>
            communicatione domus tuae paene tecum clarum primatemque <lb n="10"/>
            fecisti; tu Karthaginem <choice><sic>inlustrioiis</sic><corr>inlustrioris</corr></choice> professionis gratia remeantem, <lb/>
            cum tibi et meorum nulli consilium meum spemque aperuissem, <lb/>
            quamuis aliquantum illo tibi insito — quia ibi iam docebam <lb/>
            — patriae amore cunctatus es, tamen ubi euincere adulescentis cupiditatem <lb/>
            ad ea quae uidebantur meliora tendentis nequiuisti, ex dehortatore <lb n="15"/>
            in adiutorem mira beniuolentiae moderatione conuersus <lb/>
            es. tu necessariis omnibus iter adminiculasti meum; tu ibidem rursus, <lb/>
            qui cunabula et quasi nidum studiorum meorum foueras, iam <lb/>
            uolare audentis sustentasti rudimenta; tu etiam, cum te absente <lb/>
            atque ignorante nauigassem, nonnihil suscensens, quod non tecum <lb n="20"/>
            communicassem, ut solerem, atque aliud quiduis quam contumaciam <lb/>
            suspicans mansisti inconcussus in amicitia nec plus ante oculos <lb/>
            tuos liberi deserti a magistro quam nostrae mentis penetralia puritasque <lb/>
            uersata est. 
</p>
          
</div>