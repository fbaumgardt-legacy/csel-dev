<div xmlns="http://www.tei-c.org/ns/1.0" type="textpart" subtype="section" n="18">
<p>In qua conclusione timui Licentio. at ille ingemescens <lb/>
            difficultate uerborum nec omnino quaerens, quid responderet, sed <lb/>
            quem ad modum quod respondendum erat promeret: <choice><sic>Xon</sic><corr>Non</corr></choice> diligit <lb/>
            deus mala, inquit, nec ob aliud, nisi quia ordinis non est, ut et deus <lb n="10"/>
            mala diligat; et ordinem ideo multum diligit, quia per eum non diligit <lb/>
            mala. at uero ipsa mala qui possunt non esse in ordine, cum deus <lb/>
            illa non diligat ? nam iste ipse est malorum ordo, ut non diligantur <lb/>
            a deo. an paruus rerum ordo tibi uidetur, ut et bona deus diligat <lb/>
            et non diligat mala? ita nec praeter ordinem sunt mala, quae non <lb n="15"/>
            diligit deus, et ipsum tamen ordinem diligit; hoc ipsum enim diligit, <lb/>
            diligere bona et non diligere mala, quod est magni ordinis et diuinae <lb/>
            dispositionis. qui ordo atque dispositio quia uniuersitatis congruentiam <lb/>
            ipsa distinctione custodit, fit, ut mala etiam esse necesse sit. <lb/>
            ita quasi ex antithetis quodam modo, quod nobis etiam in oratione <lb n="20"/>
            iucundum est, ex contrariis, omnium simul rerum pulchritudo <lb/>
            figuratur. 
</p>
          
</div>