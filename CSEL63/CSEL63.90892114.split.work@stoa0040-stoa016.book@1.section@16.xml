<div xmlns="http://www.tei-c.org/ns/1.0" type="textpart" subtype="section" n="16">
<p><milestone unit="altchapter" n="6"/> Deinde mox ut inluxit — ita enim res erant pridie <lb/>
            constitutae, ut largum esset otium — statim peragendum negotium <lb/>
            susceptum est. tum ego: Heri postulastis, inquam, Trygeti, ut a iudicis <lb/>
            munere ad sapientiae patrocinium descenderem, quasi uero <lb/>
            quemquam in sermone uestro aduersarium sapientia pateretur aut<lb n="5"/>
            ullo defendente ita laboraret, ut maius implorare deberet auxilium. <lb/>
            nam neque inter uos aliud quaerendum natum est quam quid sit <lb/>
            sapientia — in quo eam uestrum neuter oppugnat, quia uterque <lb/>
            desiderat — neque si tu in definienda sapientia defecisse te putas, <lb/>
            propterea reliqua defensio sententiae tuae tibi deserenda est. itaque<lb n="10"/>
            a me nihil aliud habebis quam definitionem sapientiae, quae nec mea <lb/>
            nec noua est, sed et priscorum hominum et quam uos miror non recordari. <lb/>
            non enim nunc primo auditis sapientiam esse <lb/>
            rerum humanarum diuinarumque scientiam. 
</p>
          
</div>