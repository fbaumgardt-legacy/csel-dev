<div xmlns="http://www.tei-c.org/ns/1.0" type="textpart" subtype="section" n="46">
<p>Hoc etiam de ceteris huius modi artibus dixerim, quas si <lb/>
            penitus fortasse contemnis, admoneo te, quantum filius audeo <lb/>
            quantumque permittis, ut fidem istam tuam, quam uenerandis <lb/>
            mysteriis percepisti, firme cauteque custodias, deinde ut in hac <lb/>
            uita atque moribus constanter uigilanterque permaneas. de rebus <lb n="5"/>
            autem obscurissimis et tamen diuinis, quomodo deus et nihil mali <lb/>
            faciat et sit omnipotens et tanta mala fiant et cui bono mundum <lb/>
            fecerit, qui non erat indiguus, et utrum semper fuerit malum an <lb/>
            tempore coeperit et, si semper fuit, utrum sub conditione dei fuerit et, <lb/>
            si fuit, utrum etiam iste mundus semper fuerit, in quo illud malum <lb n="10"/>
            diuino ordine domaretur-si autem hic mundus aliquando esse coepit, <lb/>
            quomodo, antequam esset, potestate dei malum tenebatur et quid <lb/>
            opus erat mundum fabricari, quo malum, quod iam dei potestas <lb/>
            frenabat, ad poenas animarum includeretur? si autem fuit tempus, <lb/>
            quo sub dei dominio malum non erat, quid subito accidit, quod <lb n="15"/>
            per aeterna retro tempora non acciderat? in deo enim nouum extitisse <lb/>
            consilium, ne dicam impium, ineptissimum est dicere. si autem <lb/>
            <choice><sic>inportunuin</sic><corr>inportunum</corr></choice> fuisse et quasi improbum malum deo dicimus, quod <lb/>
            nonnulli existimant, iam nemo doctus risum tenebit, nemo non <lb/>
            suscensebit indoctus; quid enim potuit deo nocere mali nescio qua <lb n="20"/>
            illa natura? si enim dicunt non potuisse, fabricandi mundi causa <lb/>
            non erit; si potuisse dicunt, inexpiabile nefas est deum uiolabilem <lb/>
            credere, nec ita saltem, ut uel uirtute prouiderit, ne sua substantia <lb/>
            uiolaretur; namque animam poenas hic pendere fatentur, cum inter <lb/>
            eius et dei substantiam nihil uelint omnino distare. si autem istum <lb n="25"/>
            mundum non factum dicamus, impium est atque ingratum credere, <lb/>
            ne illud sequatur, quod deus eum non fabricarit â€” ergo de his atque <lb/>
            huius modi rebus aut ordine illo eruditionis aut nullo modo quicquam <lb/>
            requirendum est. 
</p>
          
</div>