<div xmlns="http://www.tei-c.org/ns/1.0" type="textpart" subtype="section" n="36">
<p>Progressa deinde ratio animaduertit eosdem oris sonos, <lb/>
            quibus loqueremur et quos litteris iam signauerat, alios esse, qui <lb/>
            moderato uarie hiatu quasi enodati ac simplices faucibus sine ulla <lb/>
            conlisione defluerent, alios diuerso pressu oris, tenere tamen aliquem <lb/>
            sonum, extremos autem, qui nisi adiunctis sibi primis erumpere <lb n="5"/>
            non ualerent. itaque litteras hoc ordine, quo expositae sunt, uocales <lb/>
            semiuocales et mutas nominauit; deinde <choice n="0.03"><sic n="1">syllabus</sic><corr n="28">syllabas</corr></choice> notauit. deinde <lb/>
            uerba in octo genera formasque digesta sunt omnisque illorum motus <lb/>
            integritas iunctura perite subtiliterque distincta sunt. inde iam <lb/>
            numerorum et dimensionis non inmemor adiecit animum in ipsas <lb n="10"/>
            uocum et syllabarum uarias moras atque inde spatia temporis alia <lb/>
            dupla, alia simpla esse conperit, quibus longae breuesque syllabae <lb/>
            tenderentur. notauit etiam ista et in regulas certas disposuit. 
</p>
          
</div>