<div xmlns="http://www.tei-c.org/ns/1.0" type="textpart" subtype="section" n="7">
<p><milestone unit="altchapter" n="3"/> Philocalia ista uulgo dicitur. ne contemnas nomen hoc <lb/>
            ex uulgi nomine. nam philocalia et philosophia prope similiter cognominatae <lb/>
            sunt et quasi gentiles inter se uideri uolunt et sunt. quid <lb/>
            est enim philosophia? amor sapientiae. quid philocalia? amor pulchritudinis. <lb/>
            quaere de Graecis. quid ergo sapientia ? nonne ipsa uera<lb n="5"/>
            est pulchritudo ? germanae igitur istae prorsus et eodem parente <lb/>
            procreatae; sed illa uisco libidinis detracta caelo suo et inclusa cauea <lb/>
            populari uiciniam tamen nominis tenuit ad commonendum aucupem, <lb/>
            ne illam contemnat. hanc igitur sine pinnis sordidatam et egentem <lb/>
            uolitans libere soror saepe agnoscit, sed raro liberat; non enim<lb n="10"/>
            philocalia ista unde genus ducat, agnoscit nisi philosophia. quam totam <lb/>
            fabulam — nam subito Aesopus factus sum — Licentius tibi <lb/>
            carmine suauius indicabit; poeta est enim paene perfectus. ergo ille, <lb/>
            si ueram pulchritudinem, cuius falsae amator est, sanatis renudatisque <lb/>
            paululum oculis possit intueri, quanta uoluptate philosophiae<lb n="15"/>
            gremio se inuolueret? quomodo ibi te cognitum sicut uerum fratrem <lb/>
            amplecteretur? miraris haec et forsitan rides. quid, si haec explicarem, <lb/>
            ut uolebam ? quid, si saltem uox, si adhuc facies uideri a te non <lb/>
            potest, ipsius philosophiae posset audiri? mirareris profecto, sed <lb/>
            non rideres, non desperares. crede mihi, de nullo desperandum est,<lb n="20"/>
            de talibus autem minime; omnino sunt exempla. facile euadit, facile <lb/>
            reuolat hoc genus auium multis inclusis multum mirantibus. 
</p>
          
</div>