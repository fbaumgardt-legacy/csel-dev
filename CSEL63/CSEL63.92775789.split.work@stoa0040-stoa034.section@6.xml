<div xmlns="http://www.tei-c.org/ns/1.0" type="textpart" subtype="section" n="6">
<p>Idibus Nouembribus mihi natalis dies erat. post tam tenue <lb/>
            prandium, ut ab eo nihil ingeniorum inpediretur, omnes, qui simul <lb/>
            non modo illo die sed cottidie conuiuabamur, in balneas ad <lb n="15"/>
            consedendum uocaui; nam is tempori aptus locus secretus <lb/>
            occurrerat. erant autem — non enim uereor eos singulari <lb/>
            benignitati tuae notos interim nominibus facere — in primis <lb/>
            nostra mater, cuius meriti credo esse omne, quod uiuo, Nauigius <lb/>
            frater meus, Trygetius et Licentius ciues et discipuli mei; nec <lb n="20"/>
            Lartidianum et Rusticum consobrinos meos, quamuis nullum uel <lb/>
            grammaticum passi sint. deesse uolui ipsumque eorum sensum <lb/>
            communem ad rem, quam moliebar, necessarium putaui. erat <lb/>
            etiam nobiscum aetate minimus omnium, sed cuius ingenium. si <lb/>
            amore non fallor, magnum quiddam pollicetur, Adeodatus filius <lb n="25"/>
            meus. quibus adtentis sic coepi. 
</p>
          
</div>