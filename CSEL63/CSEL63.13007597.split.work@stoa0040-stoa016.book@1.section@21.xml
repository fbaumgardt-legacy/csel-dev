<div xmlns="http://www.tei-c.org/ns/1.0" type="textpart" subtype="section" n="21">
<p>Itaque uellem magis iste Albicerius ab eo, qui discere cuperet, <lb/>
            interrogatus ipsa metra docuisset uel coactus a quopiam consultorum <lb/>
            de re sibi statim proposita uersus proprios cecinisset. <lb n="5"/>
            quod eundem Flaccianum saepe dixisse soles commemorare, cum <lb/>
            illud diuinationis genus magna mentis altitudine derideret atque <lb/>
            despiceret idque nescio cui abiectissimae animulae—sic enim dice bat <lb/>
            — tribueret, quo ille quasi spiritu admonitus uel inflatus haec respondere.solitus <lb/>
            esset. quaerebat enim uir ille doctissimus ab his, qui <lb n="10"/>
            talia mirarentur, num grammaticam uel musicam uel geometricam <lb/>
            posset Albicerius docere. quis autem illum nosset et non istorum <lb/>
            omnium imperitissimum fateretur ? quam ob rem ad extremum hortabatur, <lb/>
            ut animos suos hi, qui talia didicissent, illi diuinationi <lb/>
            sine dubitatione praeferrent darentque operam his disciplinis instruere <lb n="15"/>
            atque adminiculare suam mentem, quibus aeriam istam inuisibilium <lb/>
            animantium naturam transilire et eam supereuolare contingeret. <lb/>
            </p>
          
</div>