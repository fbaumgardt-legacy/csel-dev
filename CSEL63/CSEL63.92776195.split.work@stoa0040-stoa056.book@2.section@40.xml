<div xmlns="http://www.tei-c.org/ns/1.0" type="textpart" subtype="section" n="40">
<p>Uidebat autem hanc materiam esse uilissimam, nisi certa <lb/>
            dimensione temporum et acuminis grauitatisque moderata uarietate <lb n="10"/>
            soni <sic>figurarentur</sic>. recognouit hinc esse illa semina, quae in grammatica, <lb/>
            cum <choice n="0.03"><sic n="1">syllabus</sic><corr n="28">syllabas</corr></choice> diligenti consideratione uersaret, pedes et <lb/>
            accentus uocauerat, et quia in ipsis uerbis breuitates et longitudines <lb/>
            syllabarum prope aequali multitudine sparsas in oratione attendere <lb/>
            facile fuit, temptauit pedes illos in ordines certos disponere atque <lb n="15"/>
            coniungere, et in eo primo sensum ipsum secuta moderatos inpressit <lb/>
            articulos, quae caesa et membra nominant. et ne longius <lb/>
            pedum cursus prouolueretur, quam eius iudicium posset sustinere, <lb/>
            modum statuit, unde reuerteretur, et ab eo ipso uersum uocauit. <lb/>
            quod autem non esset certo fine moderatum sed tamen rationabiliter <lb n="20"/>
            ordinatis pedibus curreret, rhythmi nomine notauit, qui <lb/>
            Latine nihil aliud quam numerus dici potuit. sic ab ea poetae geniti <lb/>
            sunt. in quibus cum uideret non solum sonorum sed etiam uerborum <lb/>
            rerumque magna momenta, plurimum eos honorauit eisque tribuit <lb/>
            quorum uellent rationabilium mendaciorum potestatem. et <lb n="25"/>
            quoniam de prima illa disciplina stirpem ducebant, iudices in eos <lb/>
            grammaticos esse permisit. 
</p>
          
</div>