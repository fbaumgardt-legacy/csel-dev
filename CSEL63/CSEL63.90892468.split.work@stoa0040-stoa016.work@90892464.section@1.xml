<div xmlns="http://www.tei-c.org/ns/1.0" type="textpart" subtype="section" n="1">
          <p>Cum ergo reliquissem uel quae adeptus fueram in cupiditatibus <lb/>
            huius mundi uel quae adipisci uolebam et me ad Christianae <lb/>
            uitae otium contulissem, nondum baptizatus contra Academicos uel<lb n="5"/>
            de Academicis primum scripsi, ut argumenta eorum, quae multis <lb/>
            ingerunt ueri inueniendi desperationem et prohibent cuiquam rei <lb/>
            adsentiri et omnino aliquid, tamquam manifestum certumque sit, <lb/>
            adprobare sapientem, cum omnia eis uideantur obscura et incerta, <lb/>
            ab animo meo, quia me mouebant, quantis possem rationibus <sic>amouerem</sic>.<lb n="10"/>
            quod miserante atque adiuuante domino factum est. 
</p>
          </div>