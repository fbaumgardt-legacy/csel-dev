<div xmlns="http://www.tei-c.org/ns/1.0" type="textpart" subtype="section" n="20">
<p><milestone unit="altchapter" n="7"/> Nunc interim tibi cedo, inquam, ne res obscurissima <lb/>
            et diutius diligentiusque tractanda inpediat in praesentia propositum <lb/>
            nostrum. sed illud uideamus, quoniam definitum est a nobis, <lb/>
            quid sit esse cum deo, utrum scire possimus etiam, quid sit esse sine<lb n="10"/>
            deo, quamuis iam manifestum esse arbitror. nam credo uideri tibi <lb/>
            eos. qui cum deo non sunt, esse sine deo. â€” Si possent, inquit, mihi <lb/>
            uerba suppetere, dicerem quod tibi fortasse non displiceret. sed peto <lb/>
            perferas infantiam meam resque ipsas, ut te decet, ueloci mente <lb/>
            praeripias. nam isti nec cum deo mihi uidentur esse et a deo tamen<lb n="15"/>
            haberi, itaque non possum eos sine deo esse dicere, quos deus habet. <lb/>
            cum deo item non dico, quia ipsi non habent deum, si quidem deum <lb/>
            habere iam inter nos pridem in sermone illo, quem die natali tuo <lb/>
            iucundissimum <sic>habuimusplacuitnihil</sic> aliud esse quam deo perfrui. <lb/>
            sed fateor me formidare ista contraria, quomodo quisque nec sine<lb n="20"/>
            deo sit nec cum deo. 
</p>
          
</div>