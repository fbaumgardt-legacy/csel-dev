<div xmlns="http://www.tei-c.org/ns/1.0" type="textpart" subtype="section" n="18">
<p>Gratum habemus, inquam; sed repentina ista gaudia tua <lb/>
            temere illam sententiam euadere coegerunt, qua dixisti nullum tibi <lb/>
            spectaculum exhiberi posse felicius. quid, si enim patrem illum tuum. <lb/>
            quo profecto nemo philosophiam est post tam longam sitim hausturus <lb/>
            ardentius, nobiscum ista quaerentem ac disserentem uidebis. cum<lb n="5"/>
            ego me fortunatiorem numquam putabo, quid te tandem sentire <lb/>
            ac dicere conuenit? — Hic uero ille aliquantum <choice><sic>lacrimanit</sic><corr>lacrimauit</corr></choice> et, ubi <lb/>
            loqui potuit, porrecta manu caelum suspiciens: Et quando ego, inquit, <lb/>
            deus, hoc uidebo? sed nihil est de te desperandum. — Hic cum <lb/>
            paene omnes ab intentione disputationis dimitti in lacrimas coepissemus,<lb n="10"/>
            obluctans mecum et uix me colligens: Age potius. inquam, <lb/>
            et in uires tuas redi, quas ut congereres undeunde posses patronus <lb/>
            Academiae futurus, longe ante monueram. non opinor ideo, ut modo <lb/>
            ante tubam tremor occupet artus <lb/>
            aut ut uisendae alienae pugnae desiderio tam cito te optes esse captiuum.<lb n="15"/>
            — Hic Trygetius, ubi satis attendit iam uultus nostros <lb/>
            serenatos: Quidni iste optet, inquit, homo tam sanctus, ut hoc ei <lb/>
            deus ante <choice n="0.53"><sic n="663">nota</sic><corr n="586">uota</corr></choice> concesserit? crede iam, Licenti; nam qui non inuenis <lb/>
            quid respondeas, et adhuc ut uincare optas, paruae fidei mihi <lb/>
            uideris. — Arrisimus. — Tum Licentius: Loquere beatus, inquit. <lb n="20"/>
            non inueniendo uerum, sed certe non quaerendo. 
</p>
          
</div>