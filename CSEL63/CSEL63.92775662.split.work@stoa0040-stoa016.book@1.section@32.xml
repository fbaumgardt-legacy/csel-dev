<div xmlns="http://www.tei-c.org/ns/1.0" type="textpart" subtype="section" n="32">
<p>Ergo arbitror ego sapienti certam esse sapientiam, id est <lb/>
            sapientem percepisse sapientiam et ob hoc eum non opinari, cum <lb n="15"/>
            assentitur sapientiae; assentitur enim ei rei, quam si non percepisset, <lb/>
            sapiens non esset. nec isti quemquam non debere assentiri nisi rebus, <lb/>
            quae non possunt percipi, affirmant; non autem sapientia nihil est: <lb/>
            cum igitur et scit sapientiam et assentitur sapientiae, neque nihil <lb/>
            scit neque nulli rei sapiens assentitur. quid amplius uultis ? an de illo <lb n="20"/>
            errore aliquid quaerimus, quem dicunt penitus euitari, si in nullam <lb/>
            rem animum declinet assensio ? errat enim, inquiunt, quisquis non <lb/>
            solum rem falsam sed etiam dubiam, quamuis uera sit, approbat. <lb/>
            nihil autem quod dubium non sit inuenio. at inuenit sapiens ipsam, <lb/>
            ut dicebamus, sapientiam. <lb n="25"/>
            
</p>
          
</div>