<div xmlns="http://www.tei-c.org/ns/1.0" type="textpart" subtype="section" n="1">

          <p><milestone unit="altchapter" n="1"/> 
          Interpositis deinde pauculis diebus uenit Alypius et <lb/>
            exorto sole clarissimo inuitauit caeli nitor et, quantum in illis locis <lb/>
            hieme poterat; blanda temperies in pratum descendere, quo saepius <lb/>
             et familiarius utebamur. nobiscum erat etiam mater nostra, cuius <lb n="5"/>
            ingenium atque in res diuinas inflammatum animum cum antea <lb/>
            <choice><sic>eonuictu</sic><corr>conuictu</corr></choice> diuturno et diligenti consideratione perspexeram tum uero <lb/>
            in quadam disputatione non paruae rei, quam die natali meo cum <lb/>
            conuiuis habui atque in libellum contuli, tanta mihi mens eius <lb/>
            apparuerat, ut nihil aptius uerae philosophiae uideretur. itaque <lb n="10"/>
            institueram, cum abundaret otio, agere, ut conloquio nostro non <lb/>
            deesset. quod et in primo etiam huius operis libro abs te cognitum est. 
</p>
          
</div>