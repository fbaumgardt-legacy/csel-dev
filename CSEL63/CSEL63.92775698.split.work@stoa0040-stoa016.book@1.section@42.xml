<div xmlns="http://www.tei-c.org/ns/1.0" type="textpart" subtype="section" n="42">
<p><milestone unit="altchapter" n="19"/> Itaque nunc philosophos non fere uidemus nisi aut <lb/>
            Cynicos aut Peripateticos aut Platonicos, et Cynicos quidem, quia <lb n="10"/>
            eos uitae quaedam delectat libertas atque licentia. quod autem ad <lb/>
            eruditionem doctrinamque attinet et mores, quibus <choice><sic>coiisulitur</sic><corr>consulitur</corr></choice> <lb/>
            animae, quia non defuerunt acutissimi et sollertissimi uiri, qui docerent <lb/>
            disputationibus suis Aristotelem ac Platonem ita sibi concinere, <lb/>
            ut imperitis minusque attentis dissentire uideantur, multis quidem <lb n="15"/>
            saeculis multisque contentionibus, sed tamen eliquata est, ut opinor, <lb/>
            una uerissimae philosophiae disciplina. non enim est ista huius <lb/>
            mundi philosophia, quam sacra nostra meritissime detestantur, sed <lb/>
            alterius intellegibilis. cui animas <choice><sic>llultiformibus</sic><corr>multiformibus</corr></choice> erroris tenebris caecatas <lb/>
            et altissimis a corpore sordibus oblitas numquam ista ratio subtilissima <lb n="20"/>
            reuocaret, nisi <choice><sic>suinmus</sic><corr>summus</corr></choice> deus populari quadam clementia <lb/>
            diuini intellectus auctoritatem usque ad ipsum corpus humanum <lb/>
            declinaret atque summitteret, cuius non solum praeceptis sed etiam <lb/>
            factis excitatae animae redire in semet ipsas et resipiscere patriam <lb/>
            etiam sine disputationum concertatione potuissent. <lb n="25"/>
            
</p>
          
</div>