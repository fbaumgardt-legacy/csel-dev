<div xmlns="http://www.tei-c.org/ns/1.0" type="textpart" subtype="section" n="27">
<p>Auctoritas autem partim diuina est, partim humana, sed <lb/>
            uera firma summa ea est, quae diuina nominatur. in qua metuenda <lb/>
            est aeriorum animalium mira fallacia, quae per rerum ad istos sensus<lb n="5"/>
            corporis pertinentium quasdam diuinationes nonnullasque sententias <lb/>
            decipere animas facillime consuerunt aut periturarum fortunarum <lb/>
            curiosas aut fragilium cupidas potestatum aut inanium formidulosas <lb/>
            miraculorum. illa ergo auctoritas diuina dicenda est, quae <lb/>
            non solum in sensibilibus signis transcendit omnem humanam facultatem<lb n="10"/>
            sed et ipsum hominem agens ostendit ei, quo usque se propter <lb/>
            ipsum depresserit, et non teneri sensibus, quibus uidentur illa <lb/>
            miranda, sed ad intellectum iubet euolare simul demonstrans, <lb/>
            et quanta hic possit et cur haec faciat et quam parui pendat. <lb/>
            doceat enim oportet et factis potestatem suam et humilitate<lb n="15"/>
            clementiam et praeceptione naturam, quae omnia sacris, <lb/>
            quibus initiamur, secretius firmiusque traduntur, in quibus <lb/>
            bonorum uita facillime non disputationum ambagibus sed <lb/>
            mysteriorum auctoritate purgatur. humana uero auctoritas <lb/>
            plerumque fallit, in eis tamen iure uidetur excellere, qui, quantum <lb n="20"/>
            imperitorum sensus capit, multa dant indicia doctrinarum suarum <lb/>
            et non uiuunt aliter, quam uiuendum esse praecipiunt. quibus <lb/>
            si aliqua etiam fortunae munera accesserint, quorum appareant <choice><sic>usn</sic><corr>usu</corr></choice> <lb/>
            magni contemtuquemaiores.difficillimum omnino est, ut eis quisque <lb/>
            uiuendi praecepta dantibus credens recte uituperetur. <lb n="25"/>
            
</p>
          
</div>