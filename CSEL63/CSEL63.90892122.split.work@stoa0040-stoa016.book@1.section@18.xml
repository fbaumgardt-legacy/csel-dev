<div xmlns="http://www.tei-c.org/ns/1.0" type="textpart" subtype="section" n="18">
<p>Quid, quod doctissimum et clarissimum uirum Flaccianum <lb/>
            mirari solitum esse abs te accepimus, qui cum de fundo emendo esset <lb/>
            locutus, ad illum diuinum rem ita detulit, ut quid egisset, si potis <lb n="5"/>
            esset, ediceret ? atque ille statim non modo negotii genus sed etiam, <lb/>
            in quo ille uehementer clamabat admirans, ipsum fundi <sic>norrrn</sic> pronuntiauit, <lb/>
            cum ita esset absurdum, ut uix eius Flaccianus ipse meminisset. <lb/>
            iam illud sine stupore animi non queo dicere, quod amico <lb/>
            nostro, discipulo tuo, sese uolenti exagitare flagitantique insolenter, <lb n="10"/>
            ut diceret, quid secum ipse tacitus uolueret, Uergilii uersum eum <lb/>
            cogitare respondit. cum ille obstupefactus negare non posset, perrexit <lb/>
            quaerere, quisnam uersus esset; nec Albicerius, qui grammatici <lb/>
            scholam uix transiens uidisset aliquando, uersum ipsum securus <lb/>
            et garrulus canere dubitauit. num igitur aut res humanae non erant, <lb n="15"/>
            de quibus ille consulebatur, aut sine rerum diuinarum scientia tam <lb/>
            certa consulentibus et uera respondit? at utrumque absurdum est. <lb/>
            nam et humanae res nihil sunt aliud quam <sic>reshominum</sic>, ut argentum <lb/>
            nummi fundus postremo ipsa etiam cogitatio, et res diuinas quis non <lb/>
            recte arbitretur esse, per quas homini diuinatio ipsa contingit? sapiens <lb n="20"/>
            ergo fuit Albicerius, si sapientiam rerum humanarum diuinarumque <lb/>
            scientiam illa definitione concedimus. 
</p>
          
</div>