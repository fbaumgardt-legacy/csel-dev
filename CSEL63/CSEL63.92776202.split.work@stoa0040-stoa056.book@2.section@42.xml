<div xmlns="http://www.tei-c.org/ns/1.0" type="textpart" subtype="section" n="42">
<p><milestone unit="altchapter" n="15"/> Hinc profecta est in oculorum opes et terram caelumque<lb n="10"/>
            conlustrans sensit nihil aliud quam pulchritudinem sibi placere <lb/>
            et in pulchritudine figuras, in figuris dimensiones, in dimensionibus <lb/>
            numeros quaesiuitque ipsa secum, utrum ibi talis linea talisque <lb/>
            rotunditas uel quaelibet alia forma et figura esset, qualem intellegentia <lb/>
            contineret. longe deteriorem inuenit et nulla ex parte, quod<lb n="15"/>
            uiderent oculi, cum eo, quod mens cerneret, conparandum. haec <lb/>
            quoque distincta et disposita in disciplinam redegit appellauitque <lb/>
            geometricam. motus eam caeli multum mouebat et ad se diligenter <lb/>
            considerandum inuitabat. etiam ibi per constantissimas temporum <lb/>
            uices, per astrorum ratos definitosque cursus, per interuallorum<lb n="20"/>
            spatia moderata intellexit nihil aliud quam illam dimensionem <lb/>
            numerosque dominari, quae similiter definiendo ac secernendo in <lb/>
            ordinem nectens astrologiam genuit, magnum religiosis argumentum <lb/>
            tormentumque curiosis. 
</p>
          
</div>