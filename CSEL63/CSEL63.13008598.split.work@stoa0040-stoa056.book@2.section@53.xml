<div xmlns="http://www.tei-c.org/ns/1.0" type="textpart" subtype="section" n="53">
<p>Hic ille: Uere effecisti, inquit, ut memoriam doctissimorum <lb/>
            ac magnorum uirorum, quae aliquando pro rerum magnitudine<lb n="10"/>
            incredibilis uidebatur, et cotidiana consideratione et ista praesenti <lb/>
            quae in te nobis est admiratione non solum dubiam non habeamus <lb/>
            uerum etiam, si necesse sit, de illa iurare possimus. quid enim ? nobis <lb/>
            nonne illa uenerabilis ac prope diuina quae iure et habita est et probata <lb/>
            Pythagorae disciplina abs te hodie nostris etiam paene oculis<lb n="15"/>
            reserata est, cum et uitae regulas et scientiae non tam itinera quam <lb/>
            ipsos campos ac liquida aequora et, quod illi uiro magnae uenerationi <lb/>
            fuit, ipsa etiam sacraria ueritatis ubi essent, qualia essent, quales <lb/>
            quaererent, et breuiter et ita plane significasti, ut, quamuis suspicemur <lb/>
            et credamus tibi esse adhuc secretiora, tamen non absque inpudentia<lb n="20"/>
            nos putemus, si amplius quicquam flagitandum arbitremur ? 
</p>
          
</div>