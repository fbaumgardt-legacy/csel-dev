<div xmlns="http://www.tei-c.org/ns/1.0" type="textpart" subtype="section" n="38">
<p><milestone unit="altchapter" n="13"/> Illa igitur ratio perfecta dispositaque grammatica <lb/>
            admonita est quaerere atque attendere hanc ipsam uim, qua peperit <lb/>
            artem; nam eam definiendo distribuendo colligendo non solum <lb/>
            digesserat atque ordinarat uerum ab omni etiam falsitatis inreptione <lb/>
            defenderat. quando ergo transiret ad alia fabricanda, nisi<lb n="5"/>
            ipsa sua prius quasi quaedam machinamenta et instrumenta distingueret <lb/>
            notaret digereret proderetque ipsam disciplinam disciplinarum, <lb/>
            quam dialecticam uocant? haec docet docere, haec docet <lb/>
            discere; in hac se ipsa ratio demonstrat atque aperit, quae sit, <lb/>
            quid uelit, quid ualeat. scit scire, sola scientes facere non solum<lb n="10"/>
            uult sed etiam potest. uerum quoniam plerumque stulti homines <lb/>
            ad ea, quae suadentur recte utiliter et honeste, non ipsam sincerissimam <lb/>
            quam rarus animus uidet ueritatem, sed proprios sensus <lb/>
            consuetudinemque sectantur, oportebat eos non doceri solum, <lb/>
            quantum queunt, sed saepe et maxime commoueri. hanc suam<lb n="15"/>
            partem, quae id ageret, necessitatis pleniorem quam puritatis <lb/>
            refertissimo gremio deliciarum, quas populo spargat, ut ad utilitatem <lb/>
            suam dignetur adduci, uocauit rhetoricam. hactenus pars <lb/>
            illa, quae in significando rationabilis dicitur, studiis liberalibus <lb/>
            disciplinisque promota est. <lb n="20"/>
            
</p>
          
</div>