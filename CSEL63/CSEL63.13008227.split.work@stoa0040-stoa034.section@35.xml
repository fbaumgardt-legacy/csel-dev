<div xmlns="http://www.tei-c.org/ns/1.0" type="textpart" subtype="section" n="35">
<p>Admonitio autem quaedam, quae nobiscum agit, ut deum <lb/>
            recordemur, ut eum quaeramus, ut eum pulso omni fastidio sitiamus, <lb/>
            de ipso ad nos fonte ueritatis emanat. hoc interioribus luminibus <lb n="5"/>
            nostris iubar sol ille secretus infundit. huius est uerum omne, quod <lb/>
            loquimur, etiam quando adhuc uel minus sanis uel repente apertis <lb/>
            oculis audacter conuerti et totum intueri trepidamus, nihilque aliud <lb/>
            etiam hoc apparet esse quam deum nulla degeneratione inpediente <lb/>
            perfectum. nam ibi totum atque omne perfectum est simulque est <lb n="10"/>
            omnipotentissimus deus. sed tamen quamdiu quaerimus, nondum <lb/>
            ipso fonte atque, ut illo uerbo utar, plenitudine saturati nondum ad <lb/>
            nostrum modum nos peruenisse fateamur et ideo quamuis iam deo <lb/>
            adiuuante nondum tamen sapientes ac beati sumus. illa est igitur <lb/>
            plena satietas animorum, hoc est beata uita, pie perfecteque cognoscere, <lb n="15"/>
            a quo inducaris in ueritatem, qua ueritate perfruaris, per <lb/>
            quid conectaris summo modo. quae tria unum deum intellegentibus <lb/>
            unamque substantiam exclusis uanitatibus uariae superstitionis <lb/>
            ostendunt. â€” Hic mater recognitis uerbis, quae suae memoriae penitus <lb/>
            inhaerebant, et quasi euigilans in fidem suam uersum illum sacerdotis <lb n="20"/>
            nostri: <lb/>
            foue precantes, trinitas, <lb/>
            laeta effudit atque subiecit: Haec est nullo ambigente beata uita, <lb/>
            quae uita perfecta est, ad quam nos festinantes posse perduci solida <lb/>
            fide alacri spe flagranti caritate praesumendum est. <lb n="25"/>
            
</p>
          
</div>