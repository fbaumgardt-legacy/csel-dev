<div xmlns="http://www.tei-c.org/ns/1.0" type="textpart" subtype="section" n="15"><p>Si autem quid apostoli de haereticis senserint consideremus,  <lb n="5"/>
            inueniemus eos in omnibus epistulis suis <sic>eiecrari</sic> et detestari <lb/>
            haereticorum sacrilegam prauitatem. nam cum dicant sermonem <lb/>
            eorum ut cancer serpere, quomodo potest is sermo dare remissam <lb/>
            peccatorum qui ut cancer serpit ad aures audientium? et cum <lb/>
            dicant nullam participationem esse iustitiae et iniquitati, nullam <lb n="10"/>
            communionem lumini et tenebris, quomodo possunt aut tenebrae <lb/>
            inluminare aut iniquitas iustificare? et cum dicant de Deo eos <lb/>
            non esse, sed esse de antichristi spiritu, quomodo gerunt spiritalia <lb/>
            et diuina et qui sint hostes Dei et quorum pectora opsederit <lb/>
            spiritus antichristi? quare si relictis humanae contentionis erroribus <lb n="15"/>
            ad euangelicam auctoritatem adque ad apostolicam traditionem <lb/>
            sincera et religiosa fide reuertamur, intellegimus nihil <lb/>
            eis ad gratiam ecclesiasticam et salutarem licere qui spargentes <lb/>
            adque <choice><sic>inpngnantes</sic><corr>inpugnantes</corr></choice> ecclesiam Christi a Christo ipso aduersarii, <lb/>
            ab apostolis eius antichristi nominentur. <lb n="20"/>
            
</p>
          </div>