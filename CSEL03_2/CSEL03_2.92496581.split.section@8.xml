<div xmlns="http://www.tei-c.org/ns/1.0" type="textpart" subtype="section" n="8"><p>Et quoniam Stephanus et qui illi consentiunt contendunt  <lb/>
            dimissionem peccatorum et secundam natiuitatem in haereticorum <lb n="10"/>
            baptisma posse procedere, apud quos etiam ipsi confitentur <lb/>
            spiritum sanctum non esse, considerent et intellegant spiritalem <lb/>
            natiuitatem sine spiritu esse non posse, secundum quod et beatus <lb/>
            apostolus Paulus eos qui ab Iohanne baptizati fuerant, priusquam <lb/>
            missus esset a Domino spiritus sanctus, baptizauit denuo spiritali <lb n="15"/>
            baptismo et sic eis manum inposuit ut acciperent spiritum sanctum. <lb/>
            quale est autem ut cum Paulum post Iohannis baptisma <lb/>
            iterato discipulos suos baptizasse uideamus, nos eos qui ab <lb/>
            haeresi ad ecclesiam ueniunt post inlicitam et profanam eorum <lb/>
            <sic>tinctionem</sic> baptizare dubitemus? nisi si his episcopis qui <lb n="20"/>
            nunc minor fuit Paulus, ut hi quidem possint per solam manus <lb/>
            inpositionem uenientibus haereticis dare spiritum sanctum, Paulus <lb/>
            autem idoneus non fuerit qui ab Iohanne baptizatis spiritum <lb/>
            sanctum per manus inpositionem daret, nisi eos prius etiam <lb/>
            ecclesiae baptismo baptizasset. <lb n="25"/>
            
</p>
          </div>