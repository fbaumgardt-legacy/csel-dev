<div xmlns="http://www.tei-c.org/ns/1.0" type="textpart" subtype="section" n="4"><p>Plane quoniam inueni in epistula cuius exemplum ad me  <lb/>
            transmisisti scriptum esse quod quaerendum non sit quia baptizauerit, <lb/>
            quando is qui baptizatus sit accipere remissam peccatorum <lb/>
            potuerit secundum quod credidit, praetereundum hunc <lb/>
            locum non putaui, maxime cum in eadem epistula animaduerterim <lb n="5"/>
            etiam Marcionis fieri mentionem, ut nec ab ipso uenientes <lb/>
            dicat baptizari oportere, quod iam in nomine Iesu Christi baptizati <lb/>
            esse uideantur. considerare itaque debemus fidem eorum qui <lb/>
            foris credunt, an secundum eandem fidem possint aliquid gratiae <lb/>
            consequi. nam si fides una est nobis et haereticis, potest esse et <lb n="10"/>
            gratia una. si eundem patrem, eundem filium, eundem spiritum <lb/>
            sanctum, eandem ecclesiam confitentur nobiscum Patripassiani, <lb/>
            Anthropiani, <choice><sic>Yalentiniani</sic><corr>Valentiniani</corr></choice>, Appelletiani, Ophitae, Marcionitae et <lb/>
            ceterae haereticorum pestes et gladii ac uenena subuertendae <lb/>
            ueritatis, potest illic et baptisma unum esse, si est et fides una. <lb n="15"/>
            
</p>
          </div>