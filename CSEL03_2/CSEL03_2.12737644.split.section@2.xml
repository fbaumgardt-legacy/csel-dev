<div xmlns="http://www.tei-c.org/ns/1.0" type="textpart" subtype="section" n="2"><p>Accessit autem tibi, frater carissime, ad confessionis coronam  <lb/>
            retributio operum, abundans mensura quam accipies a Domino in <lb/>
            die remunerationis, qui et te nobis litteris tuis repraesentasti, <lb/>
            ut pectus illud tuum candidum et beatum quod semper nouimus <lb/>
            manifestares et secundum latitudinem eius nobiscum laudes Deo <lb n="10"/>
            diceres, non quantum nos meremur audire, sed quantum tu potes <lb/>
            dicere. tuis enim uocibus et quae minus in nobis instructa erant <lb/>
            exornasti et confirmasti ad sustentationem earundem passionum <lb/>
            quas patimur securi de praemio caelesti et de corona martyrii <lb/>
            et de regno Dei ad prophetiam quam litteris tuis spiritu sancto <lb n="15"/>
            plenus spopondisti. hoc totum fiet, dilectissime, si nos orationibus <lb/>
            tuis in mente habueris, quod te facere confido, sicut et nos <lb/>
            utique facimus. 
</p>
          </div>