<div xmlns="http://www.tei-c.org/ns/1.0" type="textpart" subtype="section" n="22"><p> Nos etiam illos quos hi qui prius in ecclesia catholica episcopi <lb/>
            fuerant et postmodum sibi potestatem clericae ordinationis adsumentes <lb/>
            baptizauerant pro non baptizatis habendos iudicauimus. <lb n="5"/>
            et hoc apud nos obseruatur, ut quicumque ab illis tincti ad nos <lb/>
            ueniunt tamquam alieni et nihil consecuti unico et uero ecclesiae <lb/>
            catholicae baptismo apud nos baptizentur, ut lauacri <choice><sic>nitalis</sic><corr>uitalis</corr></choice> <lb/>
            regenerationem consequantur. et tamen multum interest inter <lb/>
            eum qui inuitus et necessitate persecutionis coactus succubuit et<lb n="10"/>
            illum qui sacrilega uoluntate audax contra ecclesiam rebellat uel <lb/>
            in Patrem et Deum Christi et totius mundi conditorem impia <lb/>
            uoce blasphemat. et non pudet Stephanum hoc adserere, ut per <lb/>
            eos, [qui] cum ipsi in omnibus peccatis sint constituti, dicat posse <lb/>
            remissionem peccatorum dari, quasi possit esse in domo mortis <lb n="15"/>
            lauacrum salutis. 
</p>
          </div>