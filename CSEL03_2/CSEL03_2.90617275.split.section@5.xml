<div xmlns="http://www.tei-c.org/ns/1.0" type="textpart" subtype="section" n="5"><p rend="script">Quoniam uero legatus iste a uobis missus regredi ad uos <lb n="30"/>
            festinabat et hibernum tempus urguebat, quantum potuimus ad

<note type="footnote"> 6 Pa. 72, 27. 9 Io. 17, 21. </note>

<note type="footnote" rend="script"> 1 copulatus uos <hi rend="italic">M</hi> (copulat suos Q) 2 ad dum <hi rend="italic">M</hi> (a dno Q) <lb/>
            8 unitatem <hi rend="italic">Q</hi> 9 tu <hi rend="italic">E</hi> s. I. 10 sint] unum sint If) 18 mandamus <lb/>
            <hi rend="italic">EI</hi> 18 animo <hi rend="italic">M</hi> (anima Q) 19 et OIR. f) 20 loquenti* <lb/>
            si <hi rend="italic">E,</hi> loquentis Q 26 medela <hi rend="italic">Elf)</hi> 27 ad <hi rend="italic">E 8. 1. m. 2</hi> </note> <lb/>
             
<pb n="813"/>
            scripta uestra rescripsimus. et quidem quantum ad id pertineat <lb/>
            quod Stephanus dixit, quasi apostoli eos qui ab haeresi ueniunt <lb/>
            baptizari prohibuerint et hoc custodiendum posteris tradiderint, <lb/>
            plenissime uos respondistis neminem tam stultum esse qui hoc <lb/>
            credat apostolos tradidisse, quando etiam ipsas haereses constet <lb n="5"/>
            execrabiles ac detestandas postea extitisse: cum et Marcion Cerdonis <lb/>
            discipulus inueniatur sero post apostolos et post longa ab <lb/>
            eis, tempora sacrilegam aduersus Deum traditionem induxisse, <lb/>
            Appelles quoque blasphemiae eius consentiens multa alia noua et <lb/>
            grauiora fidei ac ueritati inimica addiderit. sed et <choice><sic>Yalentini</sic><corr>Valentini</corr></choice> et <lb n="10"/>
            Basilidis tempus manifestum est, quod et ipsi post apostolos et <lb/>
            post longam aetatem aduersus ecclesiam Dei sceleratis mendaciis <lb/>
            suis rebellauerint. ceteros quoque haereticos constat prauas suas <lb/>
            sectas et inuentiones peruersas, prout quisque errore ductus est, <lb/>
            postea induxisse: quos omnes manifestum est a semet ipsis damnatos <lb n="15"/>
            esse et ante diem iudicii inexcusabilem sententiam aduersum <lb/>
            semet ipsos dixisse. quorum baptisma qui confirmat, quid <lb/>
            aliud quam cum ipsis se adiudicat et se ipse participem talibus <lb/>
            faciendo condemnat? 
</p>
          </div>