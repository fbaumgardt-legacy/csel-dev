<div xmlns="http://www.tei-c.org/ns/1.0" type="textpart" subtype="section" n="9"><p> 
            Adque ut magis intellegi posset contra eiusmodi audaciam <lb/>
            quae sit censura diuina, inuenimus in tali facinore non solum <lb/>
            duces et auctores sed et participes poenis destinari, nisi se a <lb/>
            communione malorum separauerint, praecipiente per Moysen <lb/>
            Domino et dicente: separamini a tabernaculis hominum <lb n="5"/>
            istorum durissimorum et nolite tangere ab <lb/>
            omnibus quae sunt eis, ne simul pereatis in peccato <lb/>
            eorum. et quod comminatus per Moysen Dominus <choice><sic>fderat</sic><corr>fuerat</corr></choice> <lb/>
            impleuit, ut quisque se a Core et Dathan et Abiron non separasset <lb/>
            poenas statim pro impia communione persolueret. quo<lb n="10"/>
            exemplo ostenditur et probatur obnoxios omnes et culpae et poenae <lb/>
            futuros qui se schismaticis contra praepositos et sacerdotes <lb/>
            inreligiosa temeritate miscuerunt. sicut etiam per Osee prophetam <lb/>
            spiritus sanctus contestatur et dicit: sacrificia eorum <lb/>
            tamquam panis luctus, omnes qui manducant ea<lb n="15"/>
            contaminabuntur, docens scilicet et ostendens omnes omnino <lb/>
            cum auctoribus supplicio coniungi qui fuerint eorum peccato <lb/>
            contaminati. 
</p>
          </div>