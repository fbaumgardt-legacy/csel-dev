<div xmlns="http://www.tei-c.org/ns/1.0" type="textpart" subtype="section" n="20"><p> Nec putes, frater carissime, hinc aut uirtutem fratrum minui <lb/>
            aut martyria deficere quod lapsis laxata sit paenitentia et quod <lb/>
            paenitentibus spes pacis oblata. manet uere fidentium robur inmobile <lb/>
            et apud timentes ac diligentes corde toto Deum stabilis<lb n="10"/>
            et fortis perseuerat integritas. nam et moechis a nobis paenitentiae <lb/>
            tempus conceditur et pax datur. non tamen idcirco uirginitas in <lb/>
            ecclesia deficit aut continentiae propositum gloriosum per aliena <lb/>
            peccata languescit. floret ecclesia tot uirginibus coronata et castitas <lb/>
            ac pudicitia tenorem gloriae suae seruat nec quia adultero<lb n="15"/>
            paenitentia et uenia laxatur, continentiae uigor frangitur. aliud <lb/>
            est ad ueniam stare, aliud ad gloriam peruenire, aliud missum <lb/>
            in carcerem non exire inde donec soluat nouissimum quadrantem, <lb/>
            aliud statim fidei et uirtutis accipere mercedem, aliud pro peccatis <lb/>
            longo dolore cruciatum emundari et purgari diu igne, aliud<lb n="20"/>
            peccata omnia passione purgasse, aliud denique pendere in die <lb/>
            iudicii ad sententiam Domini, aliud statim a Domino coronari. 
</p>
          </div>