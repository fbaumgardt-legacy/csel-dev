<div xmlns="http://www.tei-c.org/ns/1.0" type="textpart" subtype="section" n="1"><ab>
            <title type="sub">CVPRIANO FRATRI NEMESIANVS DATIVVS FELIX ET VICTOR , IN DOMINO AETERNAM S. </title>
          </ab>
          <p> Semper magnis sensibus pro temporis condicione litteris tuis <lb/>
            locutus es, Cypriane dilectissime. quibus adsidue lectis et <choice><sic>prani</sic><corr>praui</corr></choice><lb n="5"/>
            corriguntur et bonae fidei homines corroborantur. dum enim non <lb/>
            desinis tractatibus tuis sacramenta occulta nudare, sic nos in <lb/>
            fidem facis crescere et de saeculo homines ad credulitatem accedere. <lb/>
            nam quaecumque bona in multis libris tuis intulisti, nescius <lb/>
            ipsum te nobis designasti. es enim omnibus hominibus in <choice><sic>traotatu</sic><corr>tractatu</corr></choice><lb n="10"/>
            maior, in sermone facundior, in consilio sapientior, in <lb/>
            sapientia simplicior, in operibus largior, in abstinentia sanctior, <lb/>
            in obsequio humilior et in actu bono innocentior. scis et ipse, <lb/>
            carissime, nostrum optabile uotum esse quod te uideamus doctorem <lb/>
            et amatorem nostrum ad coronam magnae confessionis<lb n="15"/>
            peruenisse. 
</p>
          </div>