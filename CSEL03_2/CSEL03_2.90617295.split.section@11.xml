<div xmlns="http://www.tei-c.org/ns/1.0" type="textpart" subtype="section" n="11"><p>Quid igitur de huius baptismo dicemus, quo nequissimus <lb/>
            daemon per mulierem baptizauit? numquid et hoc Stephanus et <lb/>
            qui illi consentiunt conprobant, maxime cui nec symbolum trinitatis<lb n="10"/>
            nec interrogatio legitima et ecclesiastica defuit? potest <lb/>
            credi aut remissio peccatorum data aut lauacri salutaris regeneratio <lb/>
            rite perfecta, ubi omnia quamuis ad imaginem ueritatis <lb/>
            tamen per daemonem gesta sunt? nisi si et daemonem in nomine <lb/>
            patris et filii et spiritus sancti gratiam baptismi dedisse contendunt <lb n="15"/>
            qui haereticorum baptismata adserunt, apud quos sine <lb/>
            dubio idem error est, daemonum fallacia ipsa est, quando apud <lb/>
            illos omnino sanctus spiritus non est. 
</p>
          </div>