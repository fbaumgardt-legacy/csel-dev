<div xmlns="http://www.tei-c.org/ns/1.0" type="textpart" subtype="section" n="4"><p> Praeclara plane ac legitima traditio Stephano fratre nostro <lb/>
            docente proponitur, quae auctoritatem nobis idoneam praebeat. <lb/>
            nam in eodem loco epistulae suae addidit et adiecit: Ccum ipsi <lb/>
            haeretici proprie alterutrum ad se uenientes non baptizent, sed <lb/>
            communicent tantum.2 ad hoc enim malorum deuoluta est ecclesia<lb n="10"/>
            Dei et sponsa Christi, ut haereticorum exempla sectetur, ut <lb/>
            ad celebranda sacramenta caelestia disciplinam lux de tenebris <lb/>
            mutuetur et id faciant christiani quod antichristi faciunt. quae <lb/>
            uero est animi caecitas, quae prauitas, fidei unitatem de Deo <lb/>
            patre et de Iesu Christi Domini et Dei nostri traditione uenientem<lb n="15"/>
            nolle cognoscere? nam si idcirco apud haereticos ecclesia <lb/>
            non est, quia una est et diuidi non potest, et si ideo illic sanctus <lb/>
            spiritus non est, quia unus est et esse apud profanos et <choice><sic>ertrarios</sic><corr>extrarios</corr></choice> <lb/>
            non potest: utique et baptisma quod in eadem unitate consistit <lb/>
            esse apud haereticos non potest, quia separari neque ab ecclesia. <lb n="20"/>
            neque a sancto spiritu potest. 
</p>
          </div>