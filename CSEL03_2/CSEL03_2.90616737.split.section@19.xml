<div xmlns="http://www.tei-c.org/ns/1.0" type="textpart" subtype="section" n="19"><p>Et quamquam sciam, frater carissime, pro mutua dilectione  <lb/>
            quam debemus et exhibemus inuicem nobis, florentissimo illic <lb/>
            clero tecum praesidenti et sanctissimae adque amplissimae plebi <lb/>
            legere te semper litteras nostras, tamen nunc et admoneo et peto <lb/>
            ut quod alias sponte adque honorifice facis etiam petente me <lb n="15"/>
            facias, ut hac epistula mea lecta, si quod illic contagium uenenati <lb/>
            sermonis et pestiferae seminationis inrepserat, id omne de <lb/>
            fratrum auribus et pectoribus exuatur et bonorum integra ac <lb/>
            sincera dilectio ab omnibus haereticae detractationis sordibus <lb/>
            repurgetur. <lb n="20"/>
            
</p>
          </div>