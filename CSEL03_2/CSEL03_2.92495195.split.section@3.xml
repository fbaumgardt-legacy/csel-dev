<div xmlns="http://www.tei-c.org/ns/1.0" type="textpart" subtype="section" n="3"><p> Haec singula, oro uos, insinuate fratribus nostris. et quia exaltabitur <lb/>
            qui se humiliauerit, nunc est ut magis insidiantem aduersarium <lb/>
            metuant, qui fortiorem quemque magis aggreditur <lb/>
            et acrior factus hoc ipso quo uictus est superantem superare <lb/>
            conatur. dominus faciet ut et ego illos uidere et salutari exhortatione<lb n="5"/>
            conponere mentes eorum ad seruandam gloriam suam <lb/>
            possim. doleo enim quando audio quosdam improbe et insolenter <lb/>
            discurrere, ad ineptias uel ad discordias uacare, Christi <lb/>
            membra et iam Christum confessa per concubitus inlicitos inquinare, <lb/>
            nec a diaconis aut presbyteris regi posse, sed id agere <lb n="10"/>
            ut per paucorum prauos et malos mores multorum et bonorum <lb/>
            confessorum gloria honesta maculetur: quos uereri debent, ne <lb/>
            ipsorum testimonio et iudicio condemnati ab eorum societate <lb/>
            priuentur. is enim demum confessor inlustris et'uerus est de <lb/>
            quo postmodum non erubescit ecclesia sed gloriatur. <lb n="15"/>
            
</p>
          </div>