<div xmlns="http://www.tei-c.org/ns/1.0" type="textpart" subtype="section" n="1"><ab>
            <title type="sub">CVPRIANVS MOVSI ET MAXIMO PRESBVTERIS ET CETERIS CONFESSORIBVS DILECTISSIMIS FRATRIBVS S. </title>
          </ab>
          <p>Gloriam fidei et uirtutis uestrae, fortissimi ac beatissimi fratres,  <lb/>
            iam pridem de opinione cognoueram, laetatus satis et plurimum <lb n="5"/>
            gratulatus quod uos confessione sui nominis parauerit ad <lb/>
            coronam Domini nostri praecipua dignatio. uos enim primores et <lb/>
            duces ad nostri temporis proelium facti caelestis militiae signa <lb/>
            mouistis. uos spiritale certamen quod nunc geri Deus uoluit <lb/>
            uestris uirtutibus inbuistis. uos surgentis belli inpetus primos <lb n="10"/>
            inmobili robore adque inconcussa stabilitate fregistis. inde initia <lb/>
            felicia pugnandi orta sunt. inde uincendi auspicia coeperunt. contigit <lb/>
            hic per tormenta consummari martyria: sed qui in congressione <lb/>
            praecedens exemplum uirtutis fratribus factus est, cum <lb/>
             martyribus in honore communis est. coronas uestra manu sertas <lb n="15"/>
            inde huc tradidistis et de poculo salutari fratribus propinastis. 
</p>
          </div>