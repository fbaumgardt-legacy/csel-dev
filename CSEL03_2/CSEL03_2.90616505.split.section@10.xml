<div xmlns="http://www.tei-c.org/ns/1.0" type="textpart" subtype="section" n="10"><p>Quod autem quaedam de illo inhonesta et magna iactantur,  <lb/>
            nolo mireris, cum scias hoc esse opus semper diaboli ut seruos <lb/>
            Dei mendacio laceret et opinionibus falsis gloriosum nomen infamet, <lb n="10"/>
            ut qui conscientiae suae luce clarescunt alienis <choice><sic>ruinoribus</sic><corr>rumoribus</corr></choice> <lb/>
            sordidentur. explorasse autem collegas nostros scias et uerissime <lb/>
            conperisse nulla illum libelli, ut quidam iactitant, labe maculatum <lb/>
            esse, sed neque cum episcopis qui sacrificauerint communicationem <lb/>
            sacrilegam miscuisse, sed eos demum quorum <lb n="15"/>
            causa audita et innocentia conprobata sit coniunxisse nobiscum. 
</p>
          </div>