<div xmlns="http://www.tei-c.org/ns/1.0" type="textpart" subtype="section" n="16"><p> An illa sibi aliquis contemplatione blanditur, quod etsi mane <lb/>
            aqua sola offerri uidetur, tamen cum ad cenandum uenimus, <lb/>
            mixtum calicem offerimus? sed cum <choice><sic>conamus</sic><corr>cenamus</corr></choice>, ad conuiuium nostrum <lb/>
            plebem conuocare non possumus, ut sacramenti ueritatem<lb n="10"/>
            fraternitate omni praesente celebremus. at enim non mane, sed <lb/>
            post cenam mixtum calicem optulit Dominus. numquid ergo <lb/>
            dominicum post cenam celebrare debemus, ut sic mixtum calicem <lb/>
            frequentandis dominicis offeramus? Christum offerre oportebat <lb/>
            circa uesperam diei, ut hora ipsa sacrificii ostenderet occasum <lb n="15"/>
            et uesperam mundi, sicut in Exodo scriptum est: et occident <lb/>
            illum omne uulgus synagogae filiorum Israel <lb/>
            ad uesperam. et iterum in psalmis: adleuatio manuum <lb/>
            mearum sacrificium uespertinum. nos autem resurrectionem <lb/>
            Domini mane celebramus. <lb n="20"/>
            
</p>
          </div>