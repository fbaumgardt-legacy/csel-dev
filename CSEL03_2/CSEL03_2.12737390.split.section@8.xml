<div xmlns="http://www.tei-c.org/ns/1.0" type="textpart" subtype="section" n="8"><p> Nec hoc, frater carissime, sine scripturae diuinae auctoritate <lb/>
            proponimus ut dicamus certa lege ac propria ordinatione <choice><sic>diuinitua</sic><corr>diuinitus</corr></choice> <lb/>
            cuncta esse disposita nec posse quemquam contra episcopos<lb n="5"/>
            et sacerdotes usurpare sibi aliquid quod non sit sui iuris et <lb/>
            potestatis. nam et Core et Dathan et Abiron contra Moysen et <lb/>
            Aaron sacerdotem sacrificandi licentiam sibi usurpare conati <lb/>
            sunt, nec tamen quod inlicite ausi sunt inpune fecerunt. et filii <lb/>
            Aaron qui alienum ignem altari inposuerunt in conspectu statim<lb n="10"/>
            Domini indignantis extincti sunt. quod supplicium manet eos <lb/>
            qui alienam aquam baptismo inferunt falso, ut diuina censura <lb/>
            ulciscatur et uindicet id haereticos contra ecclesiam gerere quod <lb/>
            non nisi soli liceat ecclesiae. 
</p>
          </div>