<div xmlns="http://www.tei-c.org/ns/1.0" type="textpart" subtype="section" n="3"><p>Quid enim gloriosius quidue felicius ulli homiaum poterit  <lb/>
            ex diuina dignatione contingere quam inter ipsos carnifices interritum <lb/>
            confiteri Dominum Deum, quam inter saeuientis saecularis <lb/>
            potestatis uaria et exquisita tormenta etiam extorto et <lb/>
             excruciato et excarnificato corpore Christum Dei filium etsi <lb n="5"/>
            recedente sed tamen libero spiritu confiteri, quam relicto mundo <lb/>
            caelum petisse, quam desertis hominibus inter angelos stare, <lb/>
            quam inpedimentis omnibus saecularibus ruptis in conspectu <lb/>
            Dei iam se liberum sistere, quam caeleste regnum sine ulla <lb/>
            cunctatione retinere, quam collegam passionis cum Christo in <lb n="10"/>
            Christi nomine factum fuisse, quam iudicis sui diuina dignatione <lb/>
            iudicem factum fuisse, quam inmaculatam conscientiam <lb/>
            de confessione nominis reportasse, quam humanis et sacrilegis <lb/>
            legibus contra fidem non oboedisse, quam ueritatem uoce publica <lb/>
            contestatum fuisse, quam ipsam quae ab omnibus metuatur <lb n="15"/>
            moriendo mortem subegisse, quam per ipsam mortem inmortalitatem <lb/>
            consecutum fuisse,, quam omnibus saeuitiae instrumentis <lb/>
            excarnificatum et extortum ipsis tormentis tormenta <lb/>
            superasse, quam omnibus dilaniati corporis doloribus robore <lb/>
            animi reluctatum fuisse, quam sanguinem suum profluentem <lb n="20"/>
            non horruisse, quam supplicia sua post fidem amare coepisse, <lb/>
            quam detrimentum uitae suae putare uixisse? 
</p>
          </div>