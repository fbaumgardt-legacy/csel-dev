<div xmlns="http://www.tei-c.org/ns/1.0" type="textpart" subtype="section" n="4"><p>Hoc est enim quod praecipue Deo placeat, hoc est in quo <lb/>
            maioribus meritis ad promerendam uoluntatem Dei opera nostra <lb/>
            proueniant, hoc est quod solum Domino de beneficiis eius grandibus <lb/>
            et salutaribus fidei ac deuotionis nostrae obsequia retribuant <lb n="10"/>
            ]<choice><sic>fraedicante</sic><corr>praedicante</corr></choice> in psalmis et contestante spiritu sancto, quid <lb/>
            retribuam, inquit, Domino de omnibus quae mihi <lb/>
            tribuit? calicem salutis accipiam, et nomen Domini <lb/>
            inuocabo. pretiosa in conspectu Domini mors iustorum <lb/>
             eius. quis non libenter et prompte calicem salutis accipiat, <lb n="15"/>
            quis non adpetat gaudibundus et laetus in quo aliquid et ipse <lb/>
            Domino suo retribuat, quis non pretiosam in conspectu Dei mortem <lb/>
            fortiter et constanter excipiat placiturus eius oculis qui nos <lb/>
            in congressione nominis sui desuper spectans uolentes conprobat, <lb/>
            adiuuat dimicantes, uincentes coronat, retributione bonitatis ac <lb n="20"/>
            pietatis paternae remunerans in nobis quicquid ipse praestitit et <lb/>
            honorans quod ipse perfecit? 
</p>
          </div>