<div xmlns="http://www.tei-c.org/ns/1.0" type="textpart" subtype="section" n="3"><p> Quam laetus illic Christus fuit, quam libens in talibus seruis <lb n="5"/>
            suis et pugnauit et uicit protector fidei et dans credentibus tantum <lb/>
            quantum se credit capere qui sumit. certamini suo adfuit, <lb/>
            proeliatores adque adsertores sui nominis erexit corroborauit <lb/>
            animauit. et qui pro nobis mortem semel uicit semper uincit in <lb/>
            nobis. cum uos, inquit, tradiderint, nolite cogitare <lb n="10"/>
            quid loquamini. dabitur enim uobis in illa hora <lb/>
            quid loquamini. non enim uos estis qui loquimini, <lb/>
            sed spiritus patris uestri qui loquitur in uobis. 
</p>
          </div>