<div xmlns="http://www.tei-c.org/ns/1.0" type="textpart" subtype="section" n="2"><p>Hortamur tamen per communem fidem, per pectoris nostri  <lb n="5"/>
            ueram circa uos et simplicem caritatem, ut qui aduersarium <lb/>
            prima hac congressione uicistis gloriam uestram forti et perseueranti <lb/>
            uirtute teneatis. adhuc in saeculo sumus, adhuc in <lb/>
            acie constituti, de uita nostra cottidie dimicamus. danda opera <lb/>
            est, ut post haec initia ad incrementa quoque ueniatur et consummetur <lb n="10"/>
            in uobis quod iam rudimentis felicibus esse coepistis. <lb/>
            parum est adipisci aliquid potuisse. plus est quod adeptus es <lb/>
            posse seruare, sicut et fides ipsa et natiuitas salutaris non <lb/>
            accepta sed custodita uiuificat. nec statim consecutio, sed consummatio <lb/>
            hominem Deo seruat. Dominus hoc magisterio suo <lb n="15"/>
            docuit dicens: ecce sanus factus es, iam noli peccare, <lb/>
            ne quid tibi deterius fiat. puta hoc <choice><sic>illjum</sic><corr>illum</corr></choice> et confessori <lb/>
            suo dicere: ecce confessor factus es, <choice n="0.00"><sic n="15">iaci</sic><corr n="11641">iam</corr></choice> noli peccare, ne quid <lb/>
            tibi deterius fiat. Salomon denique et Saul et ceteri multi <lb/>
             quamdiu in uiis Domini non ambulauerunt, datam sibi gratiam <lb n="20"/>
            tenere non potuerunt: recedente ab his disciplina dominica recessit <lb/>
            et gratia. 
</p>
          </div>