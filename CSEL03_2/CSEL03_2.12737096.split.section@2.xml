<div xmlns="http://www.tei-c.org/ns/1.0" type="textpart" subtype="section" n="2"><p> Quantum uero ad causam infantium pertinet, quos dixisti <lb/>
            intra secundum uel tertium diem quam nati sint constitutos <lb/>
            baptizari non oportere et considerandam esse legem circumcisionis <lb/>
            antiquae, ut intra octauum diem eum qui natus est <lb/>
            baptizandum et sanctificandum non putares: longe aliud in concilio <lb n="5"/>
            nostro uisum est. in hoc enim quod tu <choice><sic>putabus</sic><corr>putabas</corr></choice> esse faciendum <lb/>
            nemo consensit, sed uniuersi potius iudicauimus nulli <lb/>
            hominum nato misericordiam Dei et gratiam denegandam. nam <lb/>
            cum Dominus in euangelio suo dicat: filius hominis non <lb/>
            uenit animas hominum perdere sed saluare, quantum <lb n="10"/>
            in nobis est, si fieri potest, nulla anima perdenda est. quid <lb/>
            enim ei deest qui semel in utero Dei manibus formatus est? <lb/>
            nobis enim adque oculis nostris secundum dierum saecularium <lb/>
            cursum accipere qui nati sunt incrementum uidentur. ceterum <lb/>
            quaecumque a Deo fiunt Dei factoris maiestate et opere perfecta <lb n="15"/>
            sunt. 
</p>
          </div>