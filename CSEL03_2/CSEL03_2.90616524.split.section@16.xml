<div xmlns="http://www.tei-c.org/ns/1.0" type="textpart" subtype="section" n="16"><p>Alia est philosophorum et Stoicorum ratio, frater carissime,  <lb n="5"/>
            qui dicunt omnia peccata paria esse et uirum grauem non facile <lb/>
            flecti oportere. inter Christianos autem et philosophos plurimum <lb/>
            distat. et cum apostolus dicat: uidete ne quis uos depraedetur <lb/>
            per philosophiam et inanem fallaciam, uitanda <lb/>
            sunt quae non de Dei clementia ueniunt, sed de philosophiae <lb n="10"/>
            durioris praesumptione descendunt. de Moyse autem legimus in <lb/>
            scripturis dictum: et fuit Moyses homo lenis nimis. et <lb/>
            Dominus in euangelio suo dicit: estote misericordes, sicut <lb/>
            et pater uester misertus est uestri. et iterum: non <lb/>
            est opus sanis medicus, sed male habentibus. quam <lb n="15"/>
            potest exercere medicinam qui dicit: (ego solos sanos curo, quibus <lb/>
            medicus necessarius non est'. opem nostram, medellam nostram <lb/>
            <choice><sic>liulneratis</sic><corr>uulneratis</corr></choice> exhibere debemus. nec putemus mortuos esse, sed <lb/>
            magis semianimes iacere eos quos persecutione funesta sauciatos <lb/>
            uidemus: qui si in totum mortui essent, numquam de isdem postmodum <lb n="20"/>
            et confessores et martyres fierent. 
</p>
          </div>