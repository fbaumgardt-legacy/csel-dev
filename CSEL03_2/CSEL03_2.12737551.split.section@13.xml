<div xmlns="http://www.tei-c.org/ns/1.0" type="textpart" subtype="section" n="13"><p>Decurramus uero breuiter et cetera quae a uobis copiose et  <lb/>
            plenissime dicta sunt festinante uel maxime ad uos Rogatiano <lb/>
            diacono <choice><sic>carisBimo</sic><corr>carissimo</corr></choice> nostro. sequitur enim illud quod interrogandi <lb/>
            sunt a nobis qui haereticos defendunt utrum carnale sit eorum <lb/>
            baptisma an spiritale. si enim carnale est; nihil differunt a Iudaeorum <lb n="5"/>
            baptismo, quo sic illi utuntur ut eo tamquam communi et <lb/>
            uulgari lauacro tantum sordes abluantur. si autem spiritale est, <lb/>
            quomodo apud illos esse baptisma spiritale potest apud quos <lb/>
            sanctus spiritus non est ? ac per hoc aqua qua tinguntur lauacrum <lb/>
            est illis carnale tantum, non baptismi sacramentum. <lb n="10"/>
            
</p>
          </div>