<div xmlns="http://www.tei-c.org/ns/1.0" type="textpart" subtype="section" n="1"><ab>
            <title type="sub">CVPRIANO PAPAE PRESBVTERI ET DIACONI ROMAE CONSISTENTES S. </title>
          </ab>
          <p>Quamquam bene sibi conscius animus et euangelicae disciplinae  <lb/>
             uigore subnixus et uerus sibi m decretis caelestibus testis <lb n="5"/>
            effectus soleat se solo Deo iudice esse contentus nec alterius aut <lb/>
            ' laudes petere aut accusationes pertimescere, tamen geminata sunt <lb/>
            laude condigni qui cum conscientiam sciant Deo soli debere se <lb/>
            iudici, actus tamen suos desiderant etiam ab ipsis suis fratribus <lb/>
             conprobari. quod te, frater Cypriane, facere non mirum est, qui <lb n="10"/>
            pro tua uerecundia et ingenita industria consiliorum tuorum nos <lb/>
            non tam iudices uoluisti quam participes inueniri, ut in tuis <lb/>
            rebus gestis laudem tecum dum illas probamus inueniremus et <lb/>
            tuorum consiliorum <choice><sic>bcfnorum</sic><corr>bonorum</corr></choice> coheredes quia et adfirmatores esse <lb/>
             possemus. idem enim omnes credemur operati, in quo deprehendimur <lb n="15"/>
            omnes eadem censurae et disciplinae consensione sociati. 
</p>
          </div>