<div xmlns="http://www.tei-c.org/ns/1.0" type="textpart" subtype="section" n="3"><p>Beati satis qui ex uobis per haec gloriarum uestigia commeantes <lb/>
            iam de saeculo recesserunt confectoque itinere uirtutis ac fidei <lb/>
            ad conplexum et osculum Domini Domino ipso gaudente uenerunt. <lb/>
            sed et uestra non minor gloria, qui adhuc in certamine constituti <lb/>
            et comitum glorias secuturi pugnam diu geritis inmotaque<lb n="10"/>
            et inconcussa fide stabiles cottidie spectaculum Deo uestris <lb/>
            uirtutibus exhibetis. quo longior uestra pugna, hoc corona sublimior: <lb/>
            agon unus sed multiplici proeliorum numerositate congestus. <lb/>
            famem uincitis et sitim spernitis et squalorem carceris <lb/>
            ac receptaculi paenalis horrorem roboris uigore calcatis. paena <lb n="15"/>
            illic subigitur, cruciatus obteritur, nec mors metuitur sed optatur, <lb/>
            quae scilicet inmortalitatis praemio uincitur, ut uitae aeternitate <lb/>
            qui <choice><sic>nicerit</sic><corr>uicerit</corr></choice> honoretur. qui nunc in uobis animus, quam <lb/>
            sublime quam capax pectus, ubi talia et tanta uoluuntur, ubi non <lb/>
            nisi Dei praecepta et Christi praemia cogitantur? uoluntas est<lb n="20"/>
            illic tantum Dei, et in carne adhue licet uobis positis uita iam <lb/>
            uiuitur non praesentis saeculi sed futuri. 
</p>
          </div>