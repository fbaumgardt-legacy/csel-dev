<div xmlns="http://www.tei-c.org/ns/1.0" type="textpart" subtype="section" n="3"><p>Nec rudis iste aut nouus est m Celerino canssimo nostro titulus <lb/>
            gloriarum. per uestigia cognationis suae graditur, parentibus <lb/>
             ac propinquis suis honore consimili diuinae dignationis aequatur. <lb n="5"/>
            auia eius Celerina iam pridem martyrio coronata est. item patruus <lb/>
            eius et auunculus Laurentinus et Egnatius in castris et ipsi <lb/>
            quondam saecularibus militantes, sed ueri et spiritales Dei milites, <lb/>
            dum diabolum Christi confessione prosternunt, palmas Domini <lb/>
             et coronas inlustri passione meruerunt. sacrificia pro eis. semper <lb n="10"/>
            ut meministis, offerimus, quotiens martyrum passiones et dies <lb/>
            anniuersaria commemoratione celebramus. nec degener ergo esse <lb/>
            nec minor poterat quem sic domesticis exemplis uirtutis ac fidei <lb/>
            prouocabat familiae dignitas et generosa nobilitas. quod si in <lb/>
             familia saeculari praedicationis et laudis est esse patricium, <lb n="15"/>
            quanto maioris laudis et honoris est fieri in caelesti praedicatione <lb/>
            generosum. non inuenio quem beatiorem magis dicam, utrumne <lb/>
            illos de posteritate tam clara an hunc de origine gloriosa. ita <lb/>
            aequaliter apud eos recurrit et commeat diuina dignatio ut et <lb/>
            illorum coronam dignitas sobolis inlustret et huius gloriam' <lb n="20"/>
            sublimitas generis inluminet. 
</p>
          </div>