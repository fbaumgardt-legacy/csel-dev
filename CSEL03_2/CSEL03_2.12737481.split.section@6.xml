<div xmlns="http://www.tei-c.org/ns/1.0" type="textpart" subtype="section" n="6"><p> Quale est autem adserere et contendere quod esse possint filii <lb/>
            Dei qui non sint in ecclesia nati? baptisma enim esse in quo <lb/>
            homo <choice><sic>netus</sic><corr>uetus</corr></choice> moritur et nouus nascitur manifestat et probat beatus <lb/>
            apostolus dicens: <sic>seruauitnos</sic> per lauacrum regenerationis. <lb/>
            si autem in lauacro id est in baptismo est regeneratio,<lb n="5"/>
            quomodo generare filios Deo haeresis per Christum potest quae <lb/>
            Christi sponsa non est ? ecclesia est enim sola quae Christo coniuncta <lb/>
            et adunata spiritaliter filios generat eodem apostolo rursus <lb/>
            dicente: Christus dilexit ecclesiam et se ipsum tradidit <lb/>
            pro ea ut eam sanctificaret, purgans eam<lb n="10"/>
            lauacro aquae. si igitur haec est dilecta et sponsa quae sola <lb/>
            a Christo sanctificatur et lauacro eius sola purgatur, manifestum <lb/>
            est haeresim, quae sponsa Christi non sit nec purgari nec sanctificari <lb/>
            lauacro eius possit, filios Deo generare non posse. 
</p>
          </div>