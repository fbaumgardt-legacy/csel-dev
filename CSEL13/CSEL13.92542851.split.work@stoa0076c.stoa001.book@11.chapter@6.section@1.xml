<div xmlns="http://www.tei-c.org/ns/1.0" type="textpart" subtype="section" n="1">
<p>Tunc beatus CHAEREMON: Tria sunt, inquit, quae <lb/>
            faciunt homines a uitiis temperare, id est aut metus gehennae <lb/>
            siue praesentium legum aut spes atque desiderium regni <lb/>
            caelorum aut affectus boni ipsius amorque uirtutum. nam <lb n="20"/>
            timor ita mali contagium legitur exsecrari: timor domini <lb/>
            odit malitiam. spes etiam uitiorum omnium excludit <lb/>
            incursum: non enim delinquent omnes qui sperant <lb/>
            in eum. amor quoque ruinam non metuit peccatorum, quia <lb/>
            caritas numquam cadit, et iterum: caritas operit <lb n="25"/>
            multitudinem peccatorum.</p></div>