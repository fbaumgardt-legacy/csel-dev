<div xmlns="http://www.tei-c.org/ns/1.0" type="textpart" subtype="section" n="1">
<p>Et ideo cum etiam nobis parentum praesidia non <lb/>
            deessent, tamen hanc cunctis opibus praetulimus nuditatem <lb/>
            et cotidiana corporis alimenta nostris maluimus sudoribus <lb/>
            praeparare quam secura parentum praebitione fulciri, laboriosissimae <lb/>
            huic penuriae illam quam praedicas otiosam scripturarum<lb n="20"/>
            meditationem atque infructuosam lectionis instantiam <lb/>
            postponentes. quam procul dubio libentissime sectaremur, si <lb/>
            hoc esse utilius uel exemplis suis apostolica tradidisset  <lb/>
            auctoritas uel instituta seniorum salubriter definissent.</p></div>