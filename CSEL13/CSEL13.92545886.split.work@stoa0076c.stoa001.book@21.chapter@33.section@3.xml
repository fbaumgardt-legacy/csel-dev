<div xmlns="http://www.tei-c.org/ns/1.0" type="textpart" subtype="section" n="3"><p>ceterum quos gratia saluatoris sancto incorruptionis  <lb/>
            amore flammauerit, ita omnes carnalium desideriorum <lb n="5"/>
            spinas dominicae caritatis igne consumunt, ut nec tepens <lb/>
            fauilla uitiorum refrigerium integritatis inminuat. legis ergo <lb/>
            famuli licitorum usu ad inlicita prolabuntur, gratiae participes, <lb/>
            dum licita contemnunt, inlicita non nouerunt. sicut autem <lb/>
            uiuit in coniugii amatore peccatum, ita etiam in eo qui decimas <lb n="10"/>
            suas ac primitias tantum redhibere contentus est. necesse est <lb/>
            enim eum, dum tardat aut neglegit, aut in qualitate earum <lb/>
            aut quantitate aut in cotidiana distributione peccare.</p></div>