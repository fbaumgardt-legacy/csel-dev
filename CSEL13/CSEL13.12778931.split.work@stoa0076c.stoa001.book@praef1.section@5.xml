<div xmlns="http://www.tei-c.org/ns/1.0" type="textpart" subtype="section" n="5"><p>proinde ab exteriore ac <lb/>
            uisibili monachorum cultu, quem prioribus digessimus libris, <lb/>
            ad inuisibilem interioris hominis habitum transeamus, et de <lb n="15"/>
            canonicarum orationum modo ad illius quam apostolus praecipit <lb/>
            orationis perpetuae iugitatem ascendat eloquium, ut quisquis <lb/>
            iam superioris operis lectione Iacob illius intellegibilis <lb/>
            nomen carnalium uitiorum subplantatione promeruit, nunc etiam <lb/>
            non tam mea quam patrum instituta suscipiens diuinae iam <lb n="20"/>
            puritatis intuitu ad meritum et ut ita dixerim dignitatem <lb/>
            transiens Israhelis, quid in hoc quoque perfectionis culmine  <lb/>
            debeat obseruare similiter instruatur.</p></div>