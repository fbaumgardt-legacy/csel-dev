<div xmlns="http://www.tei-c.org/ns/1.0" type="textpart" subtype="section" n="3"><p>haec igitur quae in praesenti non solum  <lb/>
            bona simpliciter, uerum etiam cum additamento ualde bona <lb/>
            pronuntiantur (sunt enim re uera in hoc mundo commorantibus <lb/>
            nobis aut ad usum uitae aut ad corporis medicinam aut ad <lb n="5"/>
            aliquam causam ignotae nobis utilitatis adcommoda uel certe <lb/>
            in eo etiam ualde bona, quod faciunt nos inuisibilia dei <lb/>
            a creatura mundi per ea quae facta sunt intellecta <lb/>
            conspicere, sempiternam quoque uirtutem eius ac <lb/>
            diuinitatem ex tanta tamque ordinata molitione fabricae <lb n="10"/>
            mundialis et omnium quae in ea sunt subsistentia contemplari), <lb/>
            haec tamen omnia nec boni nomen tenebunt, si futuro illi <lb/>
            saeculo conparentur, ubi nulla bonorum inmutatio, nulla est <lb/>
            uerae beatitudinis formidanda corruptio.</p></div>