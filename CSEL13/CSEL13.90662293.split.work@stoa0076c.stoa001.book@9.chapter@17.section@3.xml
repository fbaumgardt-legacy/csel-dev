<div xmlns="http://www.tei-c.org/ns/1.0" type="textpart" subtype="section" n="3"><p>gratiarum actio est cum dicit: confiteor tibi  <lb/>
            pater, domine caeli et terrae, quia abscondisti <lb n="5"/>
            haec a sapientibus et prudentibus, et reuelasti <lb/>
            ea paruulis. ita pater, quia sic fuit <choice><sic>plaoitum</sic><corr>placitum</corr></choice> ante <lb/>
            te, uel certe cum dicit: pater, gratias ago tibi quoniam <lb/>
            audisti me. ego autem sciebam quia semper me <lb/>
            audis. quae tamen quattuor supplicationum genera licet <lb n="10"/>
            singillatim ac diuerso tempore secundum illum quem conprehendimus <lb/>
            modum idem dominus noster <sic>distinierit</sic> offerenda, <lb/>
            tamen etiam simul ea in supplicatione perfecta conprehendi <lb/>
            posse identidem suis ostendit exemplis, per illam <choice><sic>acilicet</sic><corr>scilicet</corr></choice> <lb/>
            orationem quam ad finem euangelii secundum Iohannem <lb n="15"/>
            legimus eum copiosissime profudisse.</p></div>