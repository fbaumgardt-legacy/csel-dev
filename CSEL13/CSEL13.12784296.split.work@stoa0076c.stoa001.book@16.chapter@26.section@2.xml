<div xmlns="http://www.tei-c.org/ns/1.0" type="textpart" subtype="section" n="2"><p>haec ergo ab his, qui sodalitatis adfectum  <lb/>
            cupiunt inuiolabilem custodire, prae omnibus obseruanda <lb/>
            censemus, ut primum quibuslibet iniuriis lacessitus non solum <lb n="15"/>
            labia, sed etiam profunda pectoris sui monachus tranquilla <lb/>
            custodiat: quae tamen si senserit uel tenuiter fuisse turbata, <lb/>
            omni semet ipsum taciturnitate contineat et illud quod Psalmista <lb/>
            conmemorat diligenter obseruet: turbatus , sum, et <lb/>
            non sum locutus, et: dixi: custodiam uias meas: ut <lb n="20"/>
            non delinquam in lingua mea. posui ori meo custodiam, <lb/>
            dum consistit peccator aduersum me. obmutui, <lb/>
            et humiliatus sum, et silui a bonis, nec <lb/>
            praesentem considerans statum ea proferat quae ad horam <lb/>
            turbulentus suggerit furor dictatque animus asperatus, sed uel <lb n="25"/>
            recolat gratiam praeteritae caritatis uel reformandae pacis <lb/>
            redintegrationem mente prospiciat eamque uelut continuo <lb/>
            reuersuram etiam in ipso conmotionis tempore contempletur. <lb/>
</p></div>