<div xmlns="http://www.tei-c.org/ns/1.0" type="textpart" subtype="section" n="2"><p>media sunt quae in utramque partem pro adfectu et <lb/>
            arbitrio utentis deriuari possunt, ut puta diuitiae, potestas, <lb/>
            honor, robur corporis, sanitas, pulchritudo, uita ipsa uel mors, <lb/>
            paupertas, infirmitas carnis, iniuriae et cetera his similia, quae<lb n="10"/>
            pro qualitate et affectu utentis uel ad bonam possunt partem <lb/>
            proficere uel ad malam. nam et diuitiae proficiunt frequenter <lb/>
            ad bonum secundum apostolum, qui diuitibus mundi <lb/>
            huius praecipit ut facile tribuant, conmunicent indigentibus, <lb/>
            thesaurizent sibi fundamentum bonum <lb n="15"/>
            in futurum, ut per has adprehendant ueram uitam, <lb/>
            et secundum euangelium bonae sunt illis qui faciunt sibi <lb/>
            amicos de iniquo mamona.</p></div>