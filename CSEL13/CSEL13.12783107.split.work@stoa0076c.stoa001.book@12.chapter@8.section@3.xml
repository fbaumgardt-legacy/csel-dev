<div xmlns="http://www.tei-c.org/ns/1.0" type="textpart" subtype="section" n="3"><p>de quibus in Prouerbiis eleganter <lb/>
            exprimitur: insipientia uiri corrumpit uias suas,<lb n="5"/>
            deum autem causatur corde suo. postremo si quis <lb/>
            huic adsertioni nostrae fidem derogare uoluerit, quaeso ut non <lb/>
            ante praeiudicata nobiscum opinione disceptet, quam disciplinae <lb/>
            huius suscipiat instituta, cumque haec perpaucis mensibus illa <lb/>
            qua traditur moderatione seruauerit, profecto haec quae diximus<lb n="10"/>
            uero poterit probare iudicio. ceterum frustra de cuiuslibet <lb/>
            artis ac disciplinae fine contendet, quisque non prius <lb/>
            omnia quae ad consummationem eius pertinent summo fuerit <lb/>
            studio <choice><sic>ao</sic><corr>ac</corr></choice> uirtute sectatus.</p></div>