<div xmlns="http://www.tei-c.org/ns/1.0" type="textpart" subtype="section" n="4"><p>in tantum sane haec <foreign xml:lang="grc">ὑλιϰὴ</foreign> <hi rend="italic"><foreign xml:lang="grc">ϰτη̃σις</foreign>,</hi> id est materialium <lb/>
            rerum possessio supercreuit, ut sagum quoque, quod absque <lb/>
            uerecundia referre non possum, sub obtentu humanitatis ac susceptionis huius anachoretae in suis habere cellulis coeperint: <lb n="15"/>
            ut illa praeteream quibus adtonita anima ac spiritalibus theoriis <lb/>
            semper intenta specialius ingrauatur, concursus scilicet fratrum, <lb/>
            susceptionis quoque ac deductionis officia, mutuas uisitationes <lb/>
            diuersarumque confabulationum atque occupationum interminabilem <lb n="20"/>
            curam, quarum etiam illo tempore, quo haec uidentur <lb/>
            inpedimenta cessare, tamen animum consuetudinariae <sic n="poss">inquietudinis</sic>  <lb/>
            adsiduitate suspensum expectatio ipsa distendit.</p></div>