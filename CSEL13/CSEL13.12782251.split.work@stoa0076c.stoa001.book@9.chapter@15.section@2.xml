<div xmlns="http://www.tei-c.org/ns/1.0" type="textpart" subtype="section" n="2"><p>nonnumquam  <lb/>
            tamen mens, quae in illum uerum puritatis proficit adfectum <lb/>
            atque in eo iam coeperit radicari, solet haec omnia simul <lb/>
            pariterque concipiens atque in modum cuiusdam inconprehensibilis <lb/>
            ac rapacissimae flammae cuncta peruolitans ineffabiles <lb n="20"/>
            ad deum preces purissimi uigoris effundere, quas ipse spiritus <lb/>
            interpellans gemitibus inenarrabilibus ignorantibus nobis <lb/>
            emittit ad deum, tanta scilicet in illius horae momento <lb/>
            concipiens et ineffabiliter in supplicatione profundens, quanta <lb/>
            non dicam ore percurrere, sed ne ipsa quidem mente ualeat <lb n="25"/>
            alio tempore recordari.</p></div>