<div xmlns="http://www.tei-c.org/ns/1.0" type="textpart" subtype="section" n="2"><p>cumque finita sollemnitate refecturus lassum corpus<lb n="5"/>
            paululum resedisset, repente coepit cateruas daemonum undique <lb/>
            confluentium innumerabiles intueri, quae infinita constipatione <lb/>
            atque ordine longissimo procedentes aliae praeibant <lb/>
            principem suum, aliae sequebantur. qui tandem aliquando et <lb/>
            magnitudine procerior <choice><sic>cunctia</sic><corr>cunctis</corr></choice> et aspectu terribilior aduenit,<lb n="10"/>
            ac posito solio cum in tribunali quodam sublimissimo consedisset, <lb/>
            uniuscuiusque actus diligenti coepit examinatione <lb/>
            discutere: illosque qui necdum se circumuenire aemulos suos <lb/>
            potuisse dicebant uelut inertes ignauosque a conspectu suo <lb/>
            cum nota et iniuria iubebat expelli, spatia temporis tanti et<lb n="15"/>
            opus inaniter inpensum cum fremitu furoris exprobrans, illos <lb/>
            uero qui se nuntiabant consignatos sibimet decepisse summis <lb/>
            laudibus cum exultatione ac fauore cunctorum ut fortissimos <lb/>
            bellatores ad exemplum cunctorum gloriosissimos coram omnibus  <lb/>
            emittebat.</p></div>