<div xmlns="http://www.tei-c.org/ns/1.0" type="textpart" subtype="section" n="1">
<p>Deinde sequitur: et ne nos inducas in temptationem, <lb n="15"/>
            de quo non minima nascitur quaestio. si enim <lb/>
            oramus ne permittamur temptari, et unde erit in nobis uirtus <lb/>
            constantiae conprobanda secundum illam sententiam: omnis <lb/>
            uir qui non est temptatus, non est probatus, et <lb/>
            iterum : beatus uir qui suffert temptationem? non <lb n="20"/>
            ergo hoc sonat ne inducas nos in temptationem, id <lb/>
            est: ut non permittas nos aliquando temptari, sed: ne permittas <lb/>
            nos in temptatione positos superari.</p></div>