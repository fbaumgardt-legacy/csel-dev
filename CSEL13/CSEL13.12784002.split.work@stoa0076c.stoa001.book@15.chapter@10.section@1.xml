<div xmlns="http://www.tei-c.org/ns/1.0" type="textpart" subtype="section" n="1">
<p>Et ut hoc ipsum quod diximus uel testimoniis ueterum <lb n="5"/>
            <choice><sic>vel</sic><corr>uel</corr></choice> diuinis oraculis adprobemus, quid beatus Pafnutius uel de <lb/>
            admiratione signorum uel de gratia senserit puritatis, immo <lb/>
            quid angeli reuelatione cognouerit, ipsius uerbis atque experimentis <lb/>
            rectius proferemus. hic namque ita multis uigens annis <lb/>
            districtione praecipua, ut crederet se etiam carnalis concupiscentiae <lb n="10"/>
            laqueis penitus absolutum, eo quod cunctis infestationibus <lb/>
            <choice><sic>daemomnn</sic><corr>daemonum</corr></choice> quibus diu aperteque conflixerat superiorem <lb/>
            se esse factum sentiret, dum aduenientibus uiris sanctis pulmentum <lb/>
            lenticulae, quod illi atheran nominant, praepararet, <lb/>
            manus eius, ut adsolet, in clibano flamma superuolitante <lb n="15"/>
            conbusta est.</p></div>