<div xmlns="http://www.tei-c.org/ns/1.0" type="textpart" subtype="section" n="1">
<p>NESTEROS: Haud recte uirtutem definitionis explorat <lb/>
            qui non omnia diligenter prolatae sententiae uerba perpendit. <lb/>
            praediximus namque huiusmodi homines disputandi tantum<lb n="10"/>
            habere peritiam et elocutionis ornatum, ceterum scripturarum <lb/>
            uenas et arcana spiritalium sensuum intrare non posse. etenim <lb/>
            uera scientia non nisi a ueris dei cultoribus possidetur, quam <lb/>
            is utique non habet populus cui dicitur: audi popule stulte, <lb/>
            qui non habes cor: qui habentes oculos non uidetis:<lb n="15"/>
            et aures, et non auditis, et iterum: quia tu scientiam <lb/>
            reppulisti, et ego repellam te ne mihi sacerdotio 
</p></div>