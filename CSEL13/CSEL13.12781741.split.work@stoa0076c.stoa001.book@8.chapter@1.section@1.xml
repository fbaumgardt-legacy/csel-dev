<div xmlns="http://www.tei-c.org/ns/1.0" type="textpart" subtype="section" n="1">
<p> Consummatis quae diei sollemnitas exigebat et ecclesiae <lb/>
            congregatione dimissa reuersi ad cellam senis refecti primum <lb/>
            lautissime sumus. nam pro muria, quae superiecta olei <lb n="5"/>
            gutta cotidianae refectioni solebat adponi, modicum liquaminis <lb/>
            miscuit et olei quiddam solito propensius superfudit. <lb/>
            nam illam olei guttam ob hoc unusquisque cotidie refecturus <lb/>
            instillat, non ut eius ex hoc gustu quandam percipiat suauitatem <lb/>
            (quippe cuius tantus est modus, ut uix ipsius gutturis <lb n="10"/>
            ac faucium meatus non dicam linire, sed pertransire sufficiat), <lb/>
            sed ut hoc usu iactantiam cordis, quae pro abstinentia districtiore <lb/>
            blande solet ac latenter inrepere, et stimulos elationis <lb/>
            obtundat, quia quanto abstinentia ipsa occultius exercetur <lb/>
            nulloque hominum teste perficitur, tanto subtilius occultatorem <lb n="15"/>
            suum temptare non desinit.</p></div>