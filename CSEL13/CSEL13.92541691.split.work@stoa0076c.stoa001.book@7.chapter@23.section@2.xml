<div xmlns="http://www.tei-c.org/ns/1.0" type="textpart" subtype="section" n="2"><p>cumque illos ad<lb n="10"/>
            soporem naturae necessitas inuitasset, expergefactis aliis ad <lb/>
            eorum qui dormituri erant custodiam similiter excubiae tradebantur. <lb/>
            unde dubitari non potest unum e duobus hanc nunc <lb/>
            securitatem uel confidentiam non solum nobis, qui uidemur <lb/>
            pro experientia senectutis aliquatenus roborati, sed etiam<lb n="15"/>
            iunioribus aetate conferre: aut enim uirtute crucis etiam <lb/>
            deserta penetrante et ubique eius gratia coruscante retunsa <lb/>
            est nequitia daemonum aut neglegentia nostra illos ab inpugnatione <lb/>
            pristina reddidit lentiores, dum dedignantur aduersum <lb/>
            nos illa intentione confligere qua tunc contra illos probatissimos<lb n="20"/>
            Christi milites saeuiebant, hac scilicet nos fraudulentia uisibilium  <lb/>
            temptationum cessatione dirius elidentes.</p></div>