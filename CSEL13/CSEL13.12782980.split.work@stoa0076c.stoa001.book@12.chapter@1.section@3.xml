<div xmlns="http://www.tei-c.org/ns/1.0" type="textpart" subtype="section" n="3"><p>neque enim beatus apostolus ad abacisionem  <lb/>
            manuum aut pedum aut genitalium inmiti nos <lb n="5"/>
            praeceptione conpellit, sed corpus peccati, quod utique constat <lb/>
            ex membris, quantocius destrui zelo perfectae desiderat sanctitatis. <lb/>
            de quo corpore alibi ut destruatur, inquit, corpus <lb/>
            peccati, et quae sit eius destructio consequenter exponit: <lb/>
            ut iam, inquit, non seruiamus peccato. a quo etiam se <lb n="10"/>
            liberari cum heiulatu postulat dicens: infelix ego homo: <lb/>
            quis me liberabit de corpore mortis huius? 
</p>
          </div>