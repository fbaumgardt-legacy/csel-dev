<div xmlns="http://www.tei-c.org/ns/1.0" type="textpart" subtype="section" n="1">
<p> Refectione transacta, quae doctrinae cibum desiderantibus <lb n="10"/>
            nobis onerosa magis uisa est quam iucunda, cum ilico nos <lb/>
            promissi sermonis debitum senex expectare sensisset, grata, <lb/>
            inquit, est mihi non solum adtonita ad discendum uestrae <lb/>
            mentis intentio, sed etiam disciplina propositae quaestionis. <lb/>
            rationabilis enim re uera interrogationis a nobis ordo seruatus<lb n="15"/>
            est. necesse est enim ut tam excelsae plenitudinem caritatis <lb/>
            inmensa illa perfectae atque perpetuae castimoniae praemia <lb/>
            consequantur parque sit gaudium in tanta parilitate palmarum.  <lb/>
            </p></div>