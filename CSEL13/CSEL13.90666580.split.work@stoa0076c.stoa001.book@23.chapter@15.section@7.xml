<div xmlns="http://www.tei-c.org/ns/1.0" type="textpart" subtype="section" n="7"><p>sed quia se pro condicione fragilitatis humanae senserat  <lb/>
            <sic>captiuatum</sic>, id est abductum ad sollicitudines curasque <lb/>
            carnales, quae lex peccati et mortis operatur, ingemescens <lb/>
            super hac quam inuitus incurrerat lege peccati confestim <lb/>
            recurrit ad Christum et praesentissima gratiae eius redemptione <lb n="15"/>
            saluatur. quidquid ergo lex illa peccati, quae spinas et tribulos <lb/>
            cogitationum curarumque mortalium naturaliter gignit, etiam <lb/>
            in apostolici pectoris terra sollicitudinis germinarit, ista lex <lb/>
            gratiae mox auellit. lex enim, inquit, spiritus uitae in <lb/>
            Christo Iesu liberauit te a lege peccati et mortis. <lb n="20"/>
            
</p>
          </div>