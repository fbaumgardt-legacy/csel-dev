<div xmlns="http://www.tei-c.org/ns/1.0" type="textpart" subtype="section" n="1">
<p>Et ut singillatim nunc de uniuscuiusque uitii generibus <lb/>
            disputemus, gastrimargiae genera sunt tria: primum quod ad <lb/>
            refectionem perurguet monachum ante horam statutam ac <lb n="15"/>
            legitimam festinare, secundum quod expletione uentris et <lb/>
            quarumlibet escarum uoracitate laetatur, tertium quod <sic>accnntiores</sic> <lb/>
            ac delicatissimos desiderat cibos. quae tria non leni <lb/>
            dispendio monachum feriunt, nisi ab omnibus istis pari studio <lb/>
             atque obseruantia semet ipsum expedire contenderit. nam <lb n="20"/>
            quemadmodum absolutio ieiunii ante horam canonicam nullatenus <lb/>
            praesumenda est, ita et uentris ingluuies et escarum <lb/>
            sumptuosa atque exquisita praeparatio similiter amputanda. <lb/>
            ei his enim tribus causis diuersae ac pessimae ualitudines <lb/>
            animae procreantur.</p></div>