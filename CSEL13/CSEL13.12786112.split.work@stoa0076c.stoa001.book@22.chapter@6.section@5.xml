<div xmlns="http://www.tei-c.org/ns/1.0" type="textpart" subtype="section" n="5"><p>horum  <lb n="15"/>
            namque redundantia istiusmodi umores propensius gigni necesse <lb/>
            est, et quoniam concreti non possunt non egeri atque ab ipsius <lb/>
            naturae lege propelli, sub occasione cuiuscumque pruritus <lb/>
            atque inlusionis emergunt. escarum uero satietate subtracta <lb/>
            consequens est illas quoque inmundas egestiones tardius <lb n="20"/>
            generari. et ita fit, ut quemadmodum fluxus earum, ita etiam <lb/>
            inlusio dormientes uel rarius uel subtilius inquietet, quia non <lb/>
            tam egestio ex imaginatione quam imaginatio ex egestionis <lb/>
            nimietate descendit.</p></div>