<div xmlns="http://www.tei-c.org/ns/1.0" type="textpart" subtype="section" n="1">
<p>MOVSES: Mentem quidem non interpellari cogitationibus <lb/>
            inpossibile est, suscipere uero eas siue respuere omni <lb/>
            studenti possibile est. quemadmodum igitur ortus earum non <lb n="15"/>
            omnimodis pendet a nobis, ita reprobatio uel electio consistit <lb/>
            in nobis. nec tamen ex eo quod diximus inpossibile esse <lb/>
            mentem cogitationibus non adiri, totum uel incursui uel illis <lb/>
            spiritibus tribuendum est qui eas nobis nituntur ingerere. <lb/>
            alioquin nec liberum in homine maneret arbitrium nec in  <lb n="20"/>
            nobis staret nostrae correctionis industria.</p></div>