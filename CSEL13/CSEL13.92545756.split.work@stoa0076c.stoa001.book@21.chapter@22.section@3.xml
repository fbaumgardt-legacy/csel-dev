<div xmlns="http://www.tei-c.org/ns/1.0" type="textpart" subtype="section" n="3"><p> <lb n="5"/>
            omni igitur cautione atque sollertia iugis circumspecti cordis <lb/>
            seruetur intentio, ne quo modo iudicio nostrae discretionis <lb/>
            errante aut inconsideratae continentiae cupiditate succensi aut <lb/>
            desiderio nimiae remissionis inlecti substantiam uirium nostrarum <lb/>
            ad iniquae trutinae libremus examen, sed in altera quidem<lb n="10"/>
            lance animae puritatem, in altera autem uires corporis conlocantes <lb/>
            ita uero conscientiae iudicio utraque pendamus, ut in <lb/>
            neutram partem unius rei adfectu praeponderante peruersi <lb/>
            uel ad inmodicam districtionem uel ad nimiam remissionem <lb/>
            aequitatis libram propensius inclinemus, et illud nobis uel<lb n="15"/>
            pro remissionis uel pro districtionis nimietate dicatur: nonne <lb/>
            si recte offeras, non recte autem diuidas, peccasti? 
</p></div>