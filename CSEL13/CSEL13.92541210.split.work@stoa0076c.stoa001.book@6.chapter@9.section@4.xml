<div xmlns="http://www.tei-c.org/ns/1.0" type="textpart" subtype="section" n="4"><p>de illis uero, qui <lb/>
            per singulos incurrentes casus pro eorum qualitate ac uarietate <lb/>
            mutantur, ita dicitur: stultus autem sicut luna <lb/>
            mutabitur. ut enim de perfectis ac sapientibus dicitur: <lb/>
            diligentibus deum omnia cooperantur ad bonum<lb n="15"/>
            ita de infirmis pronuntiatur ac stultis: omnia aduersa uiro <lb/>
            insipienti. nec prosperis enim rebus proficit nec emendatur <lb/>
            aduersis. eiusdem namque uirtutis est tristia fortiter tolerare, <lb/>
            cuius etiam secunda moderari, et eum qui in uno eorum <lb/>
            superatur neutrum subferre certissimum est. facilius tamen <lb n="20"/>
            quis elidi potest prosperis quam <choice><sic>adnersis</sic><corr>aduersis</corr></choice>. haec enim interdum <lb/>
            etiam inuitos retinent atque humiliant et conpunctione saluberrima <lb/>
            uel minus peccare faciunt uel emendant: illa uero <lb/>
            mollibus mentem ac perniciosis extollentia blandimentis securos <lb/>
            felicitatis suae prouentu ruina maiore prosternunt. <lb n="25"/>
            
</p>
          </div>