<div xmlns="http://www.tei-c.org/ns/1.0" type="textpart" subtype="section" n="1">
<p>Nam quod semel per escarum abundantiam concretum <lb/>
            fuerit in medullis, necesse est egeri atque ab ipsa naturae lege <lb/>
            propelli, quae exuberantiam cuiuslibet umoris superflui uelut <lb/>
            noxiam sibi atque contrariam in semet ipsa residere <choice><sic>aon</sic><corr>non</corr></choice> patitur. <lb n="10"/>
            ideoque rationabili semper et aequali est corpus nostrum parsimonia <lb/>
            castigandum, ut si naturali hac necessitate conmorantes <lb/>
            in carne omnimodis carere non possumus, saltim rarius nos et <lb/>
            non amplius quam trina uice ista conluuione respersos totius <lb/>
            anni cursus inueniat. quod tamen sine ullo pruritu quietus<lb n="15"/>
            egerat sopor, non fallax imago index <choice><sic>cocultae</sic><corr>occultae</corr></choice> uoluptatis eliciat. 
</p></div>