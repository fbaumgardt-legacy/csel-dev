<div xmlns="http://www.tei-c.org/ns/1.0" type="textpart" subtype="section" n="3"><p>aliter enim quisque  <lb n="15"/>
            supplicat cum alacer est, aliter cum tristitiae seu desperationis <lb/>
            pondere praegrauatur, aliter cum spiritalibus successibus <lb/>
            uiget, aliter cum inpugnationum mole deprimitur, aliter cum <lb/>
            ueniam peccatorum, aliter cum adquisitionem gratiae seu <lb/>
            cuiuslibet uirtutis exposcit uel certe extinctionem cuiuscumque <lb n="20"/>
            uitii deprecatur, aliter cum consideratione gehennae ac futuri <lb/>
            iudicii timore conpungitur, aliter cum spe futurorum bonorum <lb/>
            desiderioque flammatur, aliter cum in necessitatibus ac periculis, <lb/>
            aliter cum in securitate ac tranquillitate uersatur, aliter <lb/>
            cum sacramentorum caelestium reuelationibus inlustratur, <lb n="25"/>
            aliter cum sterilitate uirtutum ac sensuum ariditate constringitur. <lb/>
            </p>
          </div>