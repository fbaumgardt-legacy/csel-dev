<div xmlns="http://www.tei-c.org/ns/1.0" type="textpart" subtype="section" n="1">
<p>Quid ergo est unum quod illis tantis tamque innumeris <lb/>
            bonis tam inconparabiliter praeponatur, ut spretis abiectisque <lb/>
            omnibus solum debeat possideri ?  nimirum illa pars optima,<lb n="5"/>
            cuius magnificentiam ac perpetuitatem cum relicto <choice><sic>snsceptionis</sic><corr>susceptionis</corr></choice> <lb/>
            atque humanitatis officio Maria praelegisset, ita praedicatur <lb/>
            a domino: Martha Martha, sollicita es et turbaris <lb/>
            circa multa: paucis uero opus est aut etiam uno. <lb/>
            Maria bonam partem elegit, quae non auferetur ab <lb n="10"/>
            ea. una ergo est theoria, id est contemplatio dei, cuius merito <lb/>
            omnia iustificationum merita, uniuersa uirtutum studia postponuntur. <lb/>
            et illa quidem omnia, quae in apostolo Paulo <lb/>
            fulsisse praediximus, non solum bona et utilia, uerum etiam  <lb/>
            magna atque praeclara sunt.</p></div>