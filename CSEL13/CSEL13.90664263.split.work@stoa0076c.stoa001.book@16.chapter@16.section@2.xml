<div xmlns="http://www.tei-c.org/ns/1.0" type="textpart" subtype="section" n="2"><p>si igitur euangelious sermo etiam pro  <lb/>
            praeterita et minima simultate ac de exiguis oborta causis <lb n="15"/>
            satisfacere nos irascentibus iubet, quid de nobis miseris fiet, <lb/>
            qui recentes et maximas causas nostroque errore conmissas <lb/>
            pertinaci dissimulatione contemnimus et inflati tumore diabolico, <lb/>
            dum humiliari erubescimus, auctores nos fraternae tristitiae <lb/>
            denegamus, ac rebelli spiritu subici praeceptis domini dedignantes <lb n="20"/>
            nequaquam ea uel obseruari debere uel inpleri posse <lb/>
            contendimus? eoque fit, ut iudicantes eum inpossibilia uel <lb/>
            incongrua praecepisse efficiamur secundum apostolum non <lb/>
            factores, sed iudices legis. 
</p>
          </div>