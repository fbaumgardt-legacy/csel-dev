<div xmlns="http://www.tei-c.org/ns/1.0" type="textpart" subtype="section" n="1">
<p>Cumque his duabus professionibus monachorum religio <lb n="5"/>
            Christiana gauderet, coepisset autem in deterius paulatim hic <lb/>
            quoque ordo reccidere, emersit post haec illud deterrimum et <lb/>
            infidele monachorum genus uel potius noxia illa plantatio <lb/>
            rediuiua concreuit, quae per Annaniam et Sapphiram in exordio <lb/>
            ecclesiae pullulans apostoli Petri seueritate succisa est: <lb n="10"/>
            quae inter monachos tamdiu detestabilis execrandaque <choice n="0.13"><sic n="3">indicata</sic><corr n="19">iudicata</corr></choice> <lb/>
            est nec a quoquam ulterius usurpata, quamdiu illius tam <lb/>
            districtae formido sententiae memoriae fidelium inserta durauit, <lb/>
            qua beatus apostolus praedictos noui facinoris principes non <lb/>
            paenitentia, non ulla passus est satisfactione curari, sed perniciosissimum <lb n="15"/>
            germen celeri morte succidit.</p></div>