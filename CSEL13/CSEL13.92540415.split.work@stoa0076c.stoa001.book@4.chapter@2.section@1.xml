<div xmlns="http://www.tei-c.org/ns/1.0" type="textpart" subtype="section" n="1">
<p>Hic igitur beatus Danihel inquirentibus nobis, cur interdum <lb/>
            residentes in cellula tanta alacritate cordis cum ineffabili <lb/>
            quodam gaudio et exuberantia sacratissimorum sensuum repleremur, <lb/>
            ut eam non dicam sermo subsequi, sed ne ipse quidem <lb/>
            sensus occurreret, oratio quoque pura emitteretur ac prompta <lb n="15"/>
            et mens plena spiritalibus fructibus preces suas efficaces ac <lb/>
            lenes etiam per soporem supplicans ad deum peruenire sentiret, <lb/>
            ac <choice><sic>rnrsum</sic><corr>rursum</corr></choice> nullis exsistentibus causis tanto subito repleremur <lb/>
            angore et inrationabili quadam maestitia premeremur, ut non <lb/>
            solum nosmet ipsos huiusmodi sensibus arescere sentiremus, <lb/>
            <sic>neram</sic> etiam horreret <choice><sic>oella</sic><corr>cella</corr></choice>, sorderet lectio, ipsa quoque instabilis <lb n="20"/>
            ac nutabunda et quodammodo ebria emitteretur oratio, <lb/>
            ita ut ingemescentibus et conantibus nobis ad directionem <lb/>
            pristinam reuocari mens nostra non posset, quantoque intentius <lb/>
            ad dei reduceretur intuitum, tanto <choice><sic>nehementius</sic><corr>uehementius</corr></choice> ad discursus <lb/>
            instabiles lubrico raperetur excessu et ita omni spiritali fructu <lb n="25"/>
            redderetur effeta, ut nec desiderio regni caelorum nec metu <lb/>
            gehennae proposito ab hoc letali quodam somno ualeret excitari, <lb/>
            ita respondit.-
</p>
          </div>