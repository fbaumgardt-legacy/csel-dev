<div xmlns="http://www.tei-c.org/ns/1.0" type="textpart" subtype="section" n="1">
<p>PIAMVN: Licet a nonnullis soleant indifferenter monasteria <lb/>
            pro coenobiis appellari, tamen hoc interest, quod <lb n="10"/>
            monasterium nomen est diuersorii, nihil amplius quam locum, <lb/>
            id est habitaculum significans monachorum, coenobium uero <lb/>
            etiam professionis ipsius qualitatem disciplinamque designat. <lb/>
            et monasterium potest etiam unius monachi habitatio nominari, <lb/>
            coenobium, nisi ubi plurimorum cohabitantium deget <lb n="15"/>
            unita communio, non potest appellari. dicuntur sane monasteria <lb/>
            etiam in quibus Sarabaitarum collegia conmorantur. 
</p>
          </div>