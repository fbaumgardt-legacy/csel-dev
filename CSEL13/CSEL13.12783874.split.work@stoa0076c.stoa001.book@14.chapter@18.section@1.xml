<div xmlns="http://www.tei-c.org/ns/1.0" type="textpart" subtype="section" n="1">
<p>Duabus autem ex causis inefficacem spiritalium <lb n="15"/>
            rerum constat esse doctrinam. nam aut ille qui docet inexperta <lb/>
            conmendans uano uerborum sono instruere nititur auditorem, <lb/>
            aut certe nequam ac uitiis refertus auditor salutarem <lb/>
            spiritalis uiri sanctamque doctrinam obdurato corde non recipit: <lb/>
            de quibus dicitur per prophetam: excaecatum est enim <lb n="20"/>
            cor populi huius, et auribus grauiter audierunt: <lb/>
            et oculos suos concluserunt: ne quando uideant <lb/>
            oculis suis, et auribus suis audiant, et corde intellegant, <lb/>
            et conuertantur, et sanem illos. 
</p>
          </div>