<div xmlns="http://www.tei-c.org/ns/1.0" type="textpart" subtype="section" n="2"><p>non solum enim hic credendus est adhuc<lb n="15"/>
            esse sub lege, qui ea quae lex praecipit detractat inplere, sed <lb/>
            etiam ille, qui ea tantum quae lex iubet obseruare contentus <lb/>
            est ac nequaquam uocationi et gratiae Christi condignos exhibet <lb/>
            fructus, ubi non dicitur: decimas tuas et primitias <lb/>
            offeres domino deo tuo, sed: uade uende omnia. <lb n="20"/>
            quae habes et da pauperibus, et habebis thesaurum <lb/>
            in caelo, et ueni sequere me, ubi ob perfectionis magnificentiam <lb/>
            discipulo postulanti ne breuissimum quidem horae <lb/>
            spatium pro patris conceditur sepultura et humanae caritatis <lb/>
            officium diuini amoris uirtute praeuertitur. <lb n="25"/>
            
</p>
          </div>