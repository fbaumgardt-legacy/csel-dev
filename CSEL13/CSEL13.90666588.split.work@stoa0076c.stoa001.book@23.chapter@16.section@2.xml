<div xmlns="http://www.tei-c.org/ns/1.0" type="textpart" subtype="section" n="2"><p>noc est corpus mortis, quo aemulantes <lb/>
            angelicam sanctitatem et uolentes domino iugiter inhaerere <lb/>
            perfectionem tamen huius boni, quia mortis corpus obsistit,<lb n="5"/>
            inuenire non possunt, sed faciunt malum quod nolunt, id est <lb/>
            traducuntur mente etiam ad illa quae ad profectum uirtutum <lb/>
            perfectionemque non pertinent. denique ut hoc de sanctis <lb/>
            atque perfectis sibique similibus se dixisse beatus apostolus <lb/>
            euidenter exprimeret, digito quodammodo semet ipsum tantum<lb n="10"/>
            designans continuo infert itaque ego ipse, id est qui haec  <lb/>
            pronuntio, meae, non alterius conscientiae latebras pando.</p></div>