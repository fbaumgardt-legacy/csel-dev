<div xmlns="http://www.tei-c.org/ns/1.0" type="textpart" subtype="section" n="4"><p>in cassum <lb/>
            igitur haec exercitia molietur, quisque his uelut summo bono <lb/>
            contentus intentionem sui cordis huc usque defixerit et non<lb n="10"/>
            ad capiendum finem, propter quem haec adpetenda sunt, omne <lb/>
            studium uirtutis extenderit, habens quidem disciplinae illius <lb/>
            instrumenta, finem uero, in quo omnis fructus consistit, ignorans. <lb/>
            quidquid igitur potest istam mentis nostrae puritatem tranquillitatemque <lb/>
            turbare, quamuis utile ac necessarium uideatur,<lb n="15"/>
            ut noxium deuitandum est. hac enim norma et errorum peruagationumque <lb/>
            omnium dispersiones poterimus euadere et desideratum <lb/>
            finem linea certae directionis adtingere. 
</p>
          </div>