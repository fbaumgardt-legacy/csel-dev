<div xmlns="http://www.tei-c.org/ns/1.0" type="textpart" subtype="section" n="1">
<p>Quapropter scire debemus nos, a quibus non iam exigitur <lb/>
            legale mandatum, sed quibus euangelicus cotidie intonat sermo: <lb/>
            si uis perfectus esse, uade uende omnia quae habes <lb/>
            et da pauperibus, et habebis thesaurum in caelo, <lb/>
            et ueni sequere me, cum decimas de substantiis nostris <lb n="15"/>
            offerimus deo, adhuc quodammodo sub legis sarcina detineri <lb/>
            et necdum ad euangelicum illud fastigium peruenisse, quod <lb/>
            obtemperantes sibi non tantum praesentis uitae beneficiis, sed <lb/>
            etiam futuris praemiis muneratur.</p></div>