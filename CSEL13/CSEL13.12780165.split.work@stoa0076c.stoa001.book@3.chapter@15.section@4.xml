<div xmlns="http://www.tei-c.org/ns/1.0" type="textpart" subtype="section" n="4"><p>oportet ergo <lb/>
            nos semper cum beato Dauid canere: fortitudo mea, et <lb/>
            laudatio mea non liberum arbitrium, sed dominus: et <lb/>
            factus est mihi in salutem. quod doctor quoque gentium <lb/>
            non ignorans idoneum se factum ministerio noui testamenti<lb n="5"/>
            non suo merito nec sudore, sed dei miseratione, proclamat: <lb/>
            non quod simus, inquit, idonei cogitare aliquid ex <lb/>
            nobis quasi a nobis, sed sufficientia nostra ex deo <lb/>
            est. quod minus Latine, sed expressius dici potest: idonitas <lb/>
            nostra ex deo est. denique sequitur: qui et idoneos nos <lb n="10"/>
            fecit ministros noui testamenti. 
</p>
          </div>