<div xmlns="http://www.tei-c.org/ns/1.0" type="textpart" subtype="section" n="3"><p>sed  <lb/>
            id memorabilis patientiae iuuenis tanta animi lenitate suscepit, <lb n="5"/>
            ut non modo nullus fuerit ex ore eius sermo prolapsus uel <lb/>
            tenuissimum murmur tacita labiorum agitatione signatum, sed <lb/>
            ne ipsa quidem oris modestia ac tranquillitas aut color saltim <lb/>
            quantulumcumque mutatus. quod factum non solum nobis, <lb/>
            qui nuper de Syriae monasterio uenientes patientiae huius <lb n="10"/>
            uirtutem non tam euidentibus perceperamus exemplis, sed <lb/>
            etiam cunctis qui expertes talium non erant studiorum ita <lb/>
            mirum fuit, ut etiam summis uiris praecipua per hoc factum <lb/>
            inferretur instructio, quod scilicet, etiamsi patientiam eius <lb/>
            correptio paterna non mouerat, nec spectaculum quidem tantae <lb n="15"/>
            multitudinis ullo uultum ipsius ruboris tinxisset indicio. 
</p>
          </div>