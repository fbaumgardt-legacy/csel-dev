<div xmlns="http://www.tei-c.org/ns/1.0" type="textpart" subtype="section" n="4"><p>quod tunc inplebimus, cum in <lb/>
            carne ambulantes non secundum carnem militare domino coeperimus, <lb/>
            illam beati apostoli sententiam opere ac uirtute <lb/>
            clamantes: noster autem municipatus in caelis est. <lb/>
            his tribus abrenuntiationibus proprie tres libri Salomonis<lb n="10"/>
            aptantur. nam Prouerbia primae abrenuntiationi conueniunt, <lb/>
            quibus concupiscentia carnalium rerum ac terrena uitia resecantur, <lb/>
            secundae abrenuntiationi Ecclesiastes, ubi uniuersa <lb/>
            quae aguntur sub sole uanitas pronuntiantur, tertiae Canticum <lb/>
            Canticorum, in quo mens uisibilia cuncta transcendens uerbo<lb n="15"/>
            iam dei caelestium rerum contemplatione coniungitur. 
</p>
          </div>