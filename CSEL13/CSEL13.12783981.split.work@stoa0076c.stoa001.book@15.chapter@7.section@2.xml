<div xmlns="http://www.tei-c.org/ns/1.0" type="textpart" subtype="section" n="2"><p>            hoc enim est quod cunctis generaliter discere et exercere <lb/>
            possibile est, opera autem signorum atque uirtutum nec semper <lb/>
            necessaria nec omnibus conmoda sunt nec omnibus conceduntur. <lb n="5"/>
            humilitas ergo est omnium magistra uirtutum, ipsa est caelestis <lb/>
            aedificii firmissimum fundamentum, ipsa est donum proprium <lb/>
            atque magnificum saluatoris. is etenim uniuersa <lb/>
            miracula quae Christus operatus est sine periculo elationis <lb/>
            exercet, qui mitem dominum non sublimitate signorum, sed <lb n="10"/>
            patientiae atque humilitatis uirtute sectatur.</p></div>