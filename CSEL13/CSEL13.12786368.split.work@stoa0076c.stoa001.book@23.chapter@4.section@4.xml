<div xmlns="http://www.tei-c.org/ns/1.0" type="textpart" subtype="section" n="4"><p>            quam conparatioDem etiam in parte contraria, id est in peccatorum  <lb/>
            meritis conpensandis scriptura conseruat, ut eos qui <lb/>
            multo minus peccauerunt impiorum conlatione iustificet dicens: <lb/>
            iustificata est Sodoma ex te, et iterum: quid enim <lb n="5"/>
            peccauit soror tua Sodoma? et: iustificauit animam <lb/>
            suam auersatrix Israhel, conparatione praeuaricatricis <lb/>
            Iudae. ita igitur et uniuersarum merita uirtutum, <lb/>
            quae superius conprehendi, cum per se bona atque pretiosa <lb/>
            sint, tamen theoreticae claritatis conparatione fuscantur. <lb n="10"/>
            multum etenim sanctos quamuis bonorum operum, terrenis <lb/>
            tamen studiis occupatos a contemplatione sublimis illius boni <lb/>
            retrahunt ac retardant. 
</p>
          </div>