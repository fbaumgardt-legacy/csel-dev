<div xmlns="http://www.tei-c.org/ns/1.0" type="textpart" subtype="section" n="4"><p>qui  <lb/>
            enim iubetur ea quae sua sunt infatigabiliter indigentibus <lb/>
            ministrare, quamlibet ea summa fide ac deuotione dispenset, <lb n="15"/>
            tamen difficile est ut non laqueos peccatorum frequenter <lb/>
            incurrat. in illis uero qui consilium domini non spreuerunt, <lb/>
            sed omnem substantiam suam pauperibus praerogantes sumpta <lb/>
            cruce sua largitorem gratiae subsequuntur, peccatum non <lb/>
            potest dominari. non enim eum sacratas iam Christo opes et <lb n="20"/>
            quasi alienas pia distributione pecunias dispensantem infidelis <lb/>
            seruandi uictus cura mordebit nec elemosynae hilaritatem <lb/>
            abiget maesta cunctatio, quia quod semel totum obtulit deo, <lb/>
            id iam alienum sine propriae necessitatis recordatione aut <lb/>
            angusti uictus timore dispergit, qui se certus est cum ad <lb n="25"/>
            desideratam peruenerit nuditatem multo magis a deo quam <lb/>
            uolucrem caeli esse pascendum.</p></div>