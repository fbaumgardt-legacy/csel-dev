<div xmlns="http://www.tei-c.org/ns/1.0" type="textpart" subtype="section" n="2"><p>certos tamen esse<lb n="10"/>
            nos conuenit, quod omnem uirtutem indefessis conatibus exercentes <lb/>
            nequaquam diligentia uel studio nostro perfectionem <lb/>
            possimus adtingere nec sufficiat humana sedulitas laborum <lb/>
            merito ad tam sublimia beatitudinis praemia peruenire, nisi <lb/>
            ea domino nobis cooperante et cor nostrum ad id quod expedit<lb n="15"/>
            dirigente fuerimus indepti. ideoque debemus cum <choice><sic>Danid</sic><corr>Dauid</corr></choice> orantes <lb/>
            momentis singulis dicere: perfice gressus meos in semitis <lb/>
            tuis: ut non moueantur uestigia mea, et: statuit <lb/>
            super petram pedes meos: et direxit gressus meos, <lb/>
            ut nostrum arbitrium, quod procliuius uel ignoratione boni uel<lb n="20"/>
            oblectatione passionum fertur ad uitia, ille inuisibilis rector <lb/>
            mentis humanae ad uirtutum potius studia retorquere dignetur. 
</p></div>