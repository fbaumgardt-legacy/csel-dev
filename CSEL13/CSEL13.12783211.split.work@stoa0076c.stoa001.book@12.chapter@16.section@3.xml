<div xmlns="http://www.tei-c.org/ns/1.0" type="textpart" subtype="section" n="3"><p>haec de castitatis fine, quantum potuimus,  <lb/>
            non uerbis, sed experientia magistrante digessimus. <lb/>
            quae licet a desidiosis ac neglegentibus arbitrer inpossibilia <lb n="15"/>
            forsitan iudicanda, certus tamen sum a studiosis ac spiritalibus <lb/>
            uiris agnoscenda pariter ac probanda. tantum namque inter <lb/>
            hominem distat et hominem, quantum et illa ad quae animi <lb/>
            eorum tendit intentio ab inuicem disparantur, id est uel <lb/>
            caelum ab inferno uel Christus a Beliar, secundum sententiam <lb n="20"/>
            domini saluatoris: si quis mihi ministrat, me sequatur, <lb/>
            et ubi sum ego, illic et minister meus erit, <lb/>
            et iterum: ubi est thesaurus tuus, ibi erit et cor <lb/>
            tuum. 
</p>
          </div>