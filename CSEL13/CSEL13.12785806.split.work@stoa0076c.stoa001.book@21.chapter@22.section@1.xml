<div xmlns="http://www.tei-c.org/ns/1.0" type="textpart" subtype="section" n="1">
<p rend="script">THEONAS: Si rationabili mentis uniuersa quae gerimus <lb/>
            adpendamus examine et de puritate cordis nostri non <lb n="15"/>
            aliorum indicia, sed nostram semper conscientiam consulamus, <lb/>
            certum est istam refectionis intercapedinem iustae districtioni <lb/>
            obesse non posse, si modo ut dictum est aequam indulgentiae <lb/>
            continentiaeque mensuram pari lance perpendens utramque <lb/>
            similiter nimietatem mens incorrupta castiget, et utrum spiritum <lb n="20"/>
            nostrum deliciarum deprimat pondus, an uero alteram <lb/>
            hoc est corporis partem maior abstinentiae inclinet austeritas, <lb/>
            uera discretione distinguat, illam uel conprimens uel subleuans <lb/>
            portionem, quam uel extolli senserit uel grauari.</p></div>