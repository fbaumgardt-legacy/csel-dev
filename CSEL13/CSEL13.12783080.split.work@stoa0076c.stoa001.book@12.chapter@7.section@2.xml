<div xmlns="http://www.tei-c.org/ns/1.0" type="textpart" subtype="section" n="2"><p>            proinde sex gradibus licet multa a se inuicem sublimitate  <lb/>
            distantibus fastigia castitatis praecelsa distinguam ita, ut <lb/>
            quaedam media quae tamen multa sunt praetermittam, quorum <lb/>
            subtilitas ita humanos subterfugit sensus, ut eam nec <lb n="15"/>
            mens inspicere nec proloqui lingua praeualeat, quibus sensim <lb/>
            castitatis ipsius perfectio cotidianis profectibus adolescit. <lb/>
            secundum similitudinem namque corporum terrenorum, quae <lb/>
            singulis diebus insensibiliter sui capiunt incrementa et ita <lb/>
            dum nesciunt ad perfectum habitum prouehuntur, animae <lb n="20"/>
            quoque robur ac maturitas castitatis adquiritur.</p></div>