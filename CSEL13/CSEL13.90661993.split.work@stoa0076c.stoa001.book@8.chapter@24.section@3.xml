<div xmlns="http://www.tei-c.org/ns/1.0" type="textpart" subtype="section" n="3"><p>illi namque habentes naturalis atque insitae <lb/>
            legis sanam atque integram disciplinam nequaquam lege hac <lb/>
            extrinsecus adhibita litterisque descripta quaeque in adiutorium <lb/>
            illi naturali data est indigebant. ex quibus apertissima ratione <lb n="10"/>
            colligitur nec legem istam perscriptam litteris dari ab initio <lb/>
            debuisse (erat enim hoc superfluum fieri stante adhuc naturali <lb/>
            lege nec ad integrum uiolata) nec euangelicam perfectionem <lb/>
            tradi ante legis potuisse custodiam. non enim poterant audire:  <lb/>
</p></div>