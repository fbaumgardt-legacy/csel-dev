<div xmlns="http://www.tei-c.org/ns/1.0" type="textpart" subtype="section" n="2"><p>nihil enim ad usum ac necessitatem naturae conmunis <lb/>
            praeter escam cotidianam ac potum certum est peruenire. <lb/>
            reliquae uero uniuersae materiae quantolibet studio atque <lb/>
            amore seruentur, alienae tamen ab humana indigentia etiam <lb/>
            usu uitae ipsius adprobantur. ideoque hoc uelut extra naturam <lb n="20"/>
            exsistens non nisi tepidos ac male fundatos monachos pulsat, <lb/>
            quae autem naturalia sunt etiam probatissimos monachorum <lb/>
            et quidem in solitudine conmorantes adtemptare non desinunt. 
</p></div>