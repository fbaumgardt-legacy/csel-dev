<div xmlns="http://www.tei-c.org/ns/1.0" type="textpart" subtype="section" n="2"><p>            quamobrem quid sit principaliter bonum quod apostolus non  <lb/>
            <choice><sic>potuent</sic><corr>potuerit</corr></choice> perficere. cum uellet, diligentius indagemus. multa <lb/>
            enim nouimus bona, quae beatum apostolum omnesque illius <lb n="10"/>
            meriti uiros et habuisse per naturam et adquisisse per gratiam <lb/>
            negare non possumus. est enim bona castitas, laudabilis <lb/>
            continentia, miranda prudentia, larga humanitas, <choice><sic>circumspeota</sic><corr>circumspecta</corr></choice> <lb/>
            sobrietas, modesta temperantia, pia misericordia, sancta iustitia: <lb/>
            quae omnia in apostolo Paulo eiusdemque consortibus ita plena <lb n="15"/>
            atque perfecta fuisse non dubium est, ut uirtutum magisterio <lb/>
            potius quam uerborum ab eis religio doceretur.</p></div>