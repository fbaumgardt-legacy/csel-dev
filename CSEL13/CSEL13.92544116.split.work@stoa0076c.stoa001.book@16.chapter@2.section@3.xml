<div xmlns="http://www.tei-c.org/ns/1.0" type="textpart" subtype="section" n="3"><p>sed haec omnia quae diximus genera caritatis <lb/>
            sicut malis ac bonis, feris etiam atque serpentibus uidemus <lb n="10"/>
            esse communia, ita etiam usque in finem certum est perseuerare <lb/>
            non posse. etenim interrumpit ea frequenter ac <lb/>
            diuidit locorum discretio et obliuio temporalis et uerbi uel <lb/>
            causae negotiorumque contractus. ut enim ex diuersis uel <lb/>
            lucri uel libidinis uel consanguinitatis ac necessitudinum uariarum<lb n="15"/>
            societatibus adquiri solent, ita intercedente qualibet <lb/>
            diuortii occasione soluuntur. 
</p>
          </div>