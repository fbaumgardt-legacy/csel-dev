<div xmlns="http://www.tei-c.org/ns/1.0" type="textpart" subtype="section" n="5"><p>omnis enim qui eloquia dei (de quibus dicitur:  <lb/>
            eloquia domini, eloquia casta: argentum igne <lb/>
            examinatum, probatum terrae purgatum septuplum) <lb/>
            humanae laudis amore dispensat, pecuniam suam erogat <lb/>
            ad usuram, non solum nullam pro hoc laudem, sed etiam <lb n="10"/>
            supplicia meriturus. ob hoc enim pecuniam domini maluit <lb/>
            profligare, ut ex ea temporalem consequeretur ipse mercedem, <lb/>
            non ut dominus, sicut scriptum est, ueniens reciperet <lb/>
            quod suum est cum usura. 
</p>
          </div>