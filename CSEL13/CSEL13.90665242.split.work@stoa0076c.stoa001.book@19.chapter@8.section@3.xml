<div xmlns="http://www.tei-c.org/ns/1.0" type="textpart" subtype="section" n="3"><p> <lb/>
            finis quidem coenobiotae est omnes suas mortificare et crucifigere <lb/>
            uoluntates ac secundum euangelicae perfectionis salutare<lb n="15"/>
            mandatum nihil de crastino cogitare. quam perfectionem <lb/>
            prorsus a nemine nisi a coenobiota inpleri posse certissimum <lb/>
            est. quem uirum Esaias propheta describens ita beatificat <lb/>
            atque conlaudat: si auerteris a sabbato pedem tuum, <lb/>
            facere uoluntatem tuam in die sancto meo, et<lb n="20"/>
            glorificaueris eum dum non facis uias tuas, et non <lb/>
            inuenitur uoluntas tua, ut loquaris sermonem: <lb/>
            tunc delectaberis super dominum, et sustollam te <lb/>
            super altitudinem terrae, et cibabo te hereditate <lb/>
            Iacob patris tui. os enim domini locutum est. 
</p></div>