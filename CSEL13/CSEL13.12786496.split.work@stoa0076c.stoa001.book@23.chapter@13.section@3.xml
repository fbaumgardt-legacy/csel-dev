<div xmlns="http://www.tei-c.org/ns/1.0" type="textpart" subtype="section" n="3"><p>et inde est quod beatus  <lb n="15"/>
            apostolus, cum apertissime fateatur ineuitabili se uel omnes <lb/>
            sanctos peccati huius necessitate constringi, tamen neminem <lb/>
            eorum ob hoc esse damnandum audenter enuntiat dicens: <lb/>
            nihil ergo nunc damnationis est his qui sunt in <lb/>
            Christo Iesu. lex enim spiritus uitae in Christo <lb n="20"/>
            Iesu liberauit me a lege peccati et mortis; id est <lb/>
            cotidiana gratia Christi omnes sanctos suos ab hac lege peccati <lb/>
            et mortis, in qua iugiter nolentes incurrere coguntur, cum <lb/>
            remissionem debitorum suorum dominum deprecantur, absoluit. <lb/>
</p></div>