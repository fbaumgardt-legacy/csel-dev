<div xmlns="http://www.tei-c.org/ns/1.0" type="textpart" subtype="section" n="2"><p>cumque ille se iuxta parentes suos  <lb n="5"/>
            habitare dixisset, et eorum praebitione ab omni cura et sollicitudine <lb/>
            diurni operis absolutum lectioni tantum et orationi <lb/>
            absque ulla distentione spiritus indesinenter gloriaretur insistere, <lb/>
            rursum beatus Antonius: dic, inquit, sodalis, utrum in eorum <lb/>
            damnis uel aduersis casibus contristeris parique etiam modo <lb n="10"/>
            super eorum prosperitate congaudeas. ille utriusque rei participem <lb/>
            se esse confessus est. cui senex: noueris te, inquit, <lb/>
            etiam in futuro saeculo eorum sorte censendum, cum quibus <lb/>
            in hac uita in lucri detrimentiue consortio uel gaudio uel <lb/>
            maerore concuteris.</p></div>