<div xmlns="http://www.tei-c.org/ns/1.0" type="textpart" subtype="section" n="1">
<p>Hinc namque est quod nonnullos mundi huius maximas <lb/>
            facultates et non solum multa auri atque argenti talenta, <lb/>
            uerum etiam praediorum magnificentiam contemnentes post <lb/>
            haec uidimus pro scalpello, pro graphio, pro acu, pro calamo <lb n="10"/>
            commoueri. qui si contemplationem cordis mundi fixam tenerent, <lb/>
            numquam utique pro paruis rebus admitterent, quod ne pro <lb/>
            magnis ac pretiosis incurrerent opibus, easdem penitus abicere  <lb/>
            maluerunt.</p></div>