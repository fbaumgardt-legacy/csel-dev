<div xmlns="http://www.tei-c.org/ns/1.0" type="textpart" subtype="section" n="1">
<p rend="script">Sed hoc <foreign xml:lang="grc">μεϱιϰὴ</foreign>, id est non integra et in omnibus <lb n="10"/>
            consummata perfectio, sed pars perfectionis est. rara est ergo <lb/>
            et paucissimis dono dei concessa perfectio. is enim uere et <lb/>
            non ex parte perfectus est, qui et in heremo squalorem solitudinis <lb/>
            et in coenobio infirmitatem fratrum aequali magnanimitate <lb/>
            sustentat. et ideo in utraque professione per omnia <lb n="15"/>
            consummatum inuenire difficile est, quia nec anachoreta <lb/>
            <foreign xml:lang="grc">ἀϰτημοσύνην</foreign>, id est contemptum ac priuationem materialium <lb/>
            rerum, nec coenobiota theoreticam ad integrum potest adsequi <lb/>
            puritatem, licet utrumque perfecte abbatem Moysen atque <lb/>
            <sic>Pafnutium</sic> duosque Macarios nouerimus possedisse.</p></div>