<div xmlns="http://www.tei-c.org/ns/1.0" type="textpart" subtype="section" n="3"><p>quod ergo soleat interdum temptare dominus  <lb/>
            fidem nostram, ut fortior uel gloriosior fiat, euangelici illius <lb/>
            centurionis edocemur exemplo, cuius puerum cum sciret utique <lb n="15"/>
            potestate sermonis sui se dominus curaturum, offerre <lb/>
            maluit praesentiam corporalem dicens: ego ueniam et <lb/>
            curabo eum. sed illo hanc eius oblationem feruentioris <lb/>
            fidei flagrantia supergrediente atque dicente: domine, non <lb/>
            sum dignus ut intres sub tectum meum: sed dic <lb n="20"/>
            tantum uerbo, et sanabitur puer meus, miratur eum <lb/>
            dominus atque conlaudat cunctisque illis qui ex Israhelis <lb/>
            populo crediderant praefert dicens: amen dico uobis, non <lb/>
            inueni tantam fidem in Israhel.</p></div>