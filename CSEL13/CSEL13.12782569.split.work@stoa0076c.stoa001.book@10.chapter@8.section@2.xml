<div xmlns="http://www.tei-c.org/ns/1.0" type="textpart" subtype="section" n="2"><p>quantum <lb/>
            itaque opinio nostra sese habet, cuiuslibet artis seu disciplinae<lb n="15"/>
            perfectio necesse est ut a quibusdam mollibus incipiens rudimentis <lb/>
            facilioribus primum ac tenerrimis initiis inbuatur, ut <lb/>
            quodam rationabili lacte nutrita paulatim educataque succrescat <lb/>
            atque ita ab imis ad summa sensim gradatimque <lb/>
            conscendat: quibus cum fuerit planiora principia et quodammodo <lb n="20"/>
            ianuas adreptae professionis ingressa, ad penetralia <lb/>
            quoque perfectionis et excelsa fastigia consequenter et absque  <lb/>
            labore perueniat.</p></div>