<div xmlns="http://www.tei-c.org/ns/1.0" type="textpart" subtype="section" n="7"><p>similiter etiam illud eiusdem prophetae uae  <lb/>
            mihi, quia uir pollutus labiis <sic>egosum</sic>, et in medio <lb/>
            populi polluta labia habentis ego habito uidetur <lb n="10"/>
            supra dictos sapere sermones: infelix ego homo: quis me <lb/>
            liberabit de corpore mortis huius? itemque quod <lb/>
            sequitur in propheta et ecce uolauit ad me unus de <lb/>
            Seraphin, et in manu eius carbunculus (siue calculus), <lb/>
            quem forcipe tulerat de altari. et tetigit <lb n="15"/>
            os meum, et dixit: ecce hoc tetigi labia tua, et <lb/>
            auferetur iniquitas tua, et peccatum tuum mundabitur <lb/>
            tale est ut Pauli uideatur ore prolatum, qui ait: gratia <lb/>
            dei per Iesum Christum dominum nostrum.</p></div>