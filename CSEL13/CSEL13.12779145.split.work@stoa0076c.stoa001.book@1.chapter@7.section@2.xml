<div xmlns="http://www.tei-c.org/ns/1.0" type="textpart" subtype="section" n="2"><p>non enim tantum  <lb/>
            est lucrum ieiunii quantum irae dispendium nec tantus lectione <lb/>
            capitur fructus quantum contemptu fratris incurritur detrimentum. <lb/>
            ea igitur quae sequentia sunt, id est ieiunia, uigiliae, <lb/>
            <sic>anachoresis</sic>, meditatio scripturarum, propter principalem scopon, <lb n="20"/>
            id est puritatem cordis, quod est caritas, nos conuenit exercere <lb/>
            et non propter illa principalem hanc proturbare uirtutem, <lb/>
            qua in nobis integra inlaesaque durante nihil oberit, si aliquid <lb/>
            eorum quae sequentia sunt pro necessitate fuerit praetermissum: <lb/>
            siquidem nec proderit uniuersa fecisse adempta hac qua diximus <lb n="25"/>
            principali causa, cuius obtentu sunt omnia peragenda.</p></div>