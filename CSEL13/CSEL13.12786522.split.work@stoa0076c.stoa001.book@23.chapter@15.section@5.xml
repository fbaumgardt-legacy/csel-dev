<div xmlns="http://www.tei-c.org/ns/1.0" type="textpart" subtype="section" n="5"><p>abduci namque captiuum in lege peccati <lb/>
            quid est aliud quam in effectu peccati atque opere permanere? <lb n="15"/>
            aut quod aliud principale dabitur bonum quod sancti explere <lb/>
            non possint, nisi id, ad cuius conparationem ut supra diximus <lb/>
            uniuersa nec bona sunt? equidem nouimus multa esse in hoc <lb/>
            mundo bona praecipueque pudicitiam, continentiam, sobrietatem, <lb/>
            humilitatem, iustitiam, misericordiam, temperantiam, <lb n="20"/>
            pietatem: sed haec omnia et summo illi bono paria esse non <lb/>
            possunt et perfici non dicam ab apostolis, sed etiam a mediocribus <lb/>
            possunt, et a quibus inpleta non fuerint, aut aeterno <lb/>
            supplicio puniuntur aut grandi ut supra dictum est labore  <lb/>
            paenitentiae, non cotidiana Christi gratia liberantur.</p></div>