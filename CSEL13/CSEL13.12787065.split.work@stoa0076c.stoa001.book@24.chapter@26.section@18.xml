<div xmlns="http://www.tei-c.org/ns/1.0" type="textpart" subtype="section" n="18"><p rend="script">Tali beatus Abraham de inlusionis nostrae uel origine uel  <lb/>
            medella disputatione disseruit atque oculis quodammodo nostris <lb/>
            cogitationum quas diabolus auctor ingesserat propalauit insidias <lb/>
            nosque ad desiderium uerae mortificationis accendit, quo <lb/>
            etiam multos, licet incompto haec omnia sermone digesta <lb n="5"/>
            sint, credimus inflammandos. nam licet summorum patrum <lb/>
            <sic>flagrantissimos</sic> sensus tepida eloquii nostri fauilla contexerit, <lb/>
            plurimorum tamen algorem, qui remotis uerborum cineribus <lb/>
            uiuacitatem latentium sensuum suscitare uoluerint, calefaciendum <lb/>
            putamus.</p></div>