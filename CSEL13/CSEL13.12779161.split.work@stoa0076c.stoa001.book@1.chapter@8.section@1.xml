<div xmlns="http://www.tei-c.org/ns/1.0" type="textpart" subtype="section" n="1">
<p rend="script">Hic ergo nobis principalis debet esse conatus, haec <lb/>
            immobilis destinatio cordis iugiter adfectanda, ut diuinis rebus<lb n="20"/>
            ac deo mens semper inhaereat. quidquid ab hac diuersum est, <lb/>
            quamuis magnum, secundum tamen aut etiam infimum seu <lb/>
            certe noxium iudicandum est. huius mentis uel actus figura <lb/>
            etiam in euangelio per Martham et Mariam pulcherrime designatur. <lb/>
            cum enim Martha sancto utique ministerio deseruiret, <lb n="25"/>
            utpote quae ipsi domino eiusque discipulis ministrabat, et Maria <lb/>
            spiritali tantummodo intenta doctrinae Iesu pedibus inhaereret, <lb/>
            quos osculans bonae confessionis liniebat unguento, praefertur <lb/>
            tamen a domino, quod et meliorem elegerit partem et eam  <lb/>
            quae ab ea non possit auferri.</p></div>