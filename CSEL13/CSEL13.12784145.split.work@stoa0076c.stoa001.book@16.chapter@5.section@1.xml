<div xmlns="http://www.tei-c.org/ns/1.0" type="textpart" subtype="section" n="1">
<p>JOSEPH: Idcirco diximus plenam atque perfectam amicitiae <lb/>
            gratiam nisi inter perfectos uiros eiusdemque uirtutis <lb n="10"/>
            perseuerare non posse, quos eadem uoluntas unumque propositum <lb/>
            aut numquam aut certe raro diuersa sentire aut in <lb/>
            his quae ad profectum spiritalis pertinent uitae patitur dissidere. <lb/>
            quodsi animosis coeperint contentionibus aestuare, <lb/>
            liquet utique eos numquam secundum regulam quam prae <lb n="15"/>
            diximus fuisse concordes. sed quia nemo potest a perfectione <lb/>
            habere principium, nisi qui ab ipso eius coeperit fundamento, et <lb/>
            uos non quanta eius sit magnitudo, sed quemadmodum ad eam <lb/>
            perueniri possit inquiritis, necessarium reor ut paucis regulam <lb/>
            eius uobis ac tramitem quendam per quem gressus <sic>uestria</sic> <lb n="20"/>
            dirigantur aperiam, ut patientiae ac pacis bonum facilius <lb/>
            obtinere possitis. 
</p>
          </div>