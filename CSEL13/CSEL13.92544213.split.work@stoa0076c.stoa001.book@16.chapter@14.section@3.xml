<div xmlns="http://www.tei-c.org/ns/1.0" type="textpart" subtype="section" n="3"><p>hoc etiam de Iohanne euangelista legimus euidentissime  <lb/>
            designari, cum de ipso dicitur: discipulus ille, <lb/>
            quem diligebat Iesus, cum utique etiam reliquos undecim <lb/>
            similiter electos ita praecipua dilectione conplexus sit, ut hoc <lb n="20"/>
            etiam euangelica adtestatione designet dicens: sicut dilexi <lb/>
            uos, et uos diligite inuicem: de quibus et alibi dicitur: <lb/>
            diligens suos qui erant in mundo, usque in finem <lb/>
            dilexit eos. sed hic unius dilectio non erga reliquos <lb/>
            discipulos teporem caritatis, sed largiorem erga hunc superabundantiam <lb n="25"/>
            amoris expressit, quam ei uirginitatis priuilegium <lb/>
            et carnis incorruptio conferebat.</p></div>