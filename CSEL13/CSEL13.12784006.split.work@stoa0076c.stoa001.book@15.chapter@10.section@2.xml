<div xmlns="http://www.tei-c.org/ns/1.0" type="textpart" subtype="section" n="2"><p>quo facto tristificatus magnum in modum coepit  <lb/>
            secum tacitus uoluere, cur ignis, inquiens, mecum non habet <lb/>
            pacem, cum diriora mihi daemonum cesserint proelia? aut <lb/>
            quemadmodum me in illo metuendo examinis die pertransiturus <lb/>
            ille ignis inextinguibilis et inquisitor meritorum omnium non <lb n="20"/>
            tenebit, cui nunc extrinsecus hic temporalis ac paruulus non <lb/>
            pepercit ?  cumque <choice><sic>aestnanti</sic><corr>aestuanti</corr></choice> huiuscemodi cogitationibus atque <lb/>
            tristitia sopor subitus obrepsisset, adueniens angelus domini, <lb/>
            cur, inquit, Pafnuti, tristis es, quod necdum tibi pacatus sit <lb/>
            ignis iste terrenus, cum adhuc resideat in membris tuis carnalium <lb n="25"/>
            motuum necdum ad purum excocta conmotio ?</p></div>