<div xmlns="http://www.tei-c.org/ns/1.0" type="textpart" subtype="section" n="1">
<p rend="script">Omnia igitur huius gratia gerenda adpetendaque sunt <lb/>
            nobis. pro hac solitudo sectanda est, pro hac ieiunia, uigilias, <lb/>
            labores, corporis nuditatem, lectionem ceterasque uirtutes debere <lb/>
            nos suscipere nouerimus, ut scilicet per illas ab uniuersis <lb/>
             passionibus noxiis inlaesum parare cor nostrum et <lb n="10"/>
            conseruare possimus et ad perfectionem caritatis istis gradibus <lb/>
            innitendo conscendere, et non propter has obseruantias, si forte <lb/>
            honesta ac necessaria occupatione praeuenti sollemnitatem <lb/>
            districtionis nostrae non potuerimus implere, incidamus in <lb/>
             tristitiam uel iram siue indignationem, ob quae expugnanda <lb n="15"/>
            illud quod praetermissum est fueramus acturi.</p></div>