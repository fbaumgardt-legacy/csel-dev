<div xmlns="http://www.tei-c.org/ns/1.0" type="textpart" subtype="section" n="1">
<p>Non habere autem eos potestatem quemquam hominum <lb/>
            laedendi exemplum beati Iob manifesta ratione demonstrat, <lb/>
             ubi non amplius eum temptare audet inimicus quam diuina <lb n="10"/>
            ei dispensatione conceditur, et confessio eorundem spirituum <lb/>
            euangelicis monumentis inserta testatur dicentium: si eicis <lb/>
            nos, mitte nos in gregem porcorum. qui multo magis <lb/>
            credendi sunt in nullum hominum qui ad imaginem dei <lb/>
            creati sunt introire pro arbitrio suo posse, cum in animalia <lb n="15"/>
            inmunda ac muta ingrediendi absque dei permissu non habuerint <lb/>
            potestatem.</p></div>