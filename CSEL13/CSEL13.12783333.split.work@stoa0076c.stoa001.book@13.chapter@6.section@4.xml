<div xmlns="http://www.tei-c.org/ns/1.0" type="textpart" subtype="section" n="4"><p>ut praetermittam quod<lb n="5"/>
            ne tunc quidem, cum omnino nulla nos arcet infirmitas, <lb/>
            facultas uniuersa quae uolumus peragendi nostrae subiacet <lb/>
            potestati. nam neque remotionis silentium nec districtionem <lb/>
            ieiuniorum nec lectionis instantiam etiam illo quo possumus <lb/>
            tempore pro nostro arbitrio retentamus, sed quibusdam occurrentibus<lb n="10"/>
            causis etiam inuitissimi frequenter retrahimur a <lb/>
            salutaribus institutis, ita ut uel loci uel temporis copiam, in <lb/>
            quo haec exercere possimus, necesse sit nos a domino deprecari. 
</p></div>