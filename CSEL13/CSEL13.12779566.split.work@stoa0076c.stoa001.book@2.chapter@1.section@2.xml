<div xmlns="http://www.tei-c.org/ns/1.0" type="textpart" subtype="section" n="2"><p>quamobrem de bono discretionis eiusque uirtute  <lb/>
             dicturi, in quam sermo nocturnae conlationis ingressus finem <lb n="10"/>
            nostrae disputationi dedit, congruum credimus excellentiam <lb/>
            eius patrum primo consignare sententiis, ut cum patuerit quid <lb/>
            de illa senserint uel pronuntiauerint maiores nostri, tum prolatis <lb/>
            tam antiquis quam recentibus ruinis et casibus diuersorum, <lb/>
             qui pro eo quod minus eam fuerant adsecuti pernicioso deiecti <lb n="15"/>
            sunt lapsu, in quantum possumus utilitates eius et commoda <lb/>
            retractemus: quibus discussis quemadmodum expetere eam <lb/>
            atque excolere debeamus efficacius instruamur, considerantes <lb/>
            meriti eius et gratiae dignitatem.</p></div>