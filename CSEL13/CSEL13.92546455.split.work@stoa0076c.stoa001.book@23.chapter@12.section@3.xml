<div xmlns="http://www.tei-c.org/ns/1.0" type="textpart" subtype="section" n="3"><p>quod etiam inter Adam atque serpentem manifestissime  <lb/>
            uidemus impletum. ille enim a serpente pretium libertatis <lb/>
            suae esu interdictae arboris capiens a naturali libertate <lb/>
            discessit illique maluit semet ipsum perpetua dedere seruitute, <lb n="10"/>
            a quo uetiti pomi letale pretium fuerat adsecutus: qua deinceps <lb/>
            condicione constrictus non inmerito omnem posteritatis suae <lb/>
            progeniem perpetuo eidem cuius effectus est seruus subdidit <lb/>
            famulatu. quid enim aliud seruile coniugium potest procreare <lb/>
            quam seruos? quid ergo? numquid emptor iste uersutus et <lb n="15"/>
            callidus domino uero atque legitimo ius dominationis eripuit? <lb/>
            non ita est.</p></div>