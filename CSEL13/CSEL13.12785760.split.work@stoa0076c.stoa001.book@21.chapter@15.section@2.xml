<div xmlns="http://www.tei-c.org/ns/1.0" type="textpart" subtype="section" n="2"><p>quae sicut utilia sunt peritia,  <lb n="5"/>
            ita superflua his qui artis ipsius nesciunt disciplinam, et sicut <lb/>
            his, qui ad efficiendum opus suum eorum ministerio fulciuntur, <lb/>
            plurimum prosunt, ita illis, qui cuius rei gratia instituta sint <lb/>
            ignorantes sola eorum possessione contenti sunt, penitus prodesse <lb/>
            non possunt, quia utilitatis suae summam in retentatione , <lb n="10"/>
            eorum tantum, non in . operis consummatione constituunt. <lb/>
            illud ergo est optimum principaliter, propter quod fiunt illa <lb/>
            quae media sunt, ipsum uero praecipuum bonum non ob aliam <lb/>
            causam, sed propter suam tantum agitur bonitatem. 
</p>
          </div>