<div xmlns="http://www.tei-c.org/ns/1.0" type="textpart" subtype="section" n="3"><p>hic igitur <lb/>
            abba Paulus in tantam cordis puritatem quiete solitudinis <lb/>
            silentioque profecerat, ut non dicam uultum femineum, sed <lb/>
            ne uestimenta quidem sexus illius conspectui suo pateretur <lb/>
             offerri. nam cum eidem pergenti ad cuiusdam senioris cellam <lb n="10"/>
            una cum abbate Archebio eiusdem solitudinis accola casu <lb/>
            mulier obuiasset, offensus occursu eius tanta fuga ad suum <lb/>
            rursus monasterium praetermisso quod adripuerat piae uisitationis <lb/>
            officio recucurrit, quanta nullus a facie leonis uel <lb/>
             inmanissimi draconis aufugeret, ita ut ne memorati quidem <lb n="15"/>
            abbatis <choice><sic>Arohebii</sic><corr>Archebii</corr></choice> reuocantis eum clamore ac precibus flecteretur, <lb/>
            ut ad requirendum senem quemadmodum proposuerant coepto <lb/>
            itinere pertenderent.</p></div>