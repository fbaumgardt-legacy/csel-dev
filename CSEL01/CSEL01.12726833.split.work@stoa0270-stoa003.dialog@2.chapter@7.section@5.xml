<div xmlns="http://www.tei-c.org/ns/1.0" type="textpart" subtype="section" n="5"><p>disce  <lb/>
            igitur disciplinam: seruiat tibi matrona, non imperet, et seruiat,<lb n="5"/>
            non recumbat: sicut Martha illa ministrauit Domino, nec <lb/>
            tamen est adscita conuiuio: immo praelata est ministranti, quae <lb/>
            uerbum potius audiebat. sed in Martino ista regina utrumque <lb/>
            compleuit: et ministrauit ut Martha, et audiuit ut Maria. 
</p>
</div>