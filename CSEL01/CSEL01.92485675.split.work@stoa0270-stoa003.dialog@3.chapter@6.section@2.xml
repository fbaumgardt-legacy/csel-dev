<div xmlns="http://www.tei-c.org/ns/1.0" type="textpart" subtype="section" n="2"><p> Monasterium beati uiri duobus a ciuitate erat milibus disparatum:<lb/>
            sed si quotiens uenturus ad ecclesiam pedem extra cellulae <lb/>
            suae limen extulerat, uideres per totam ecclesiam energumenos<lb n="5"/>
            rugientes, et quasi adueniente iudice agmina damnanda trepidare, <lb/>
            ut aduentum episcopi clericis, qui uenturum esse nescirent, daemoniorum<lb/>
            gemitus indicaret. uidi quendam adpropiante Martino <lb/>
            in aera raptum manibus extensis in sublime suspendi, ut nequaquam<lb/>
             solum pedibus adtingeret. 
</p>
</div>