<div xmlns="http://www.tei-c.org/ns/1.0" type="textpart" subtype="section" n="9"><p>            tum uero in caelum clamore sublato gentiles stupere miraculo,  <lb/>
            monachi flere prae gaudio, Christi nomen in commune ab omnibus<lb/>
            praedicari: satisque constitit eo die salutem illi uenisse <lb/>
            regioni. nam nemo fere ex <choice><sic>iijmani</sic><corr>inmani</corr></choice> illa multitudine gentilium fuit, <lb/>
            qui non impositione manus desiderata Dominum Iesum, relicto <lb n="20"/>
            . impietatis errore, crediderit. et uere ante Martinum pauci admodum,<lb/>
            immo paene nulli in illis regionibus Christi nomen receperant:<lb/>
            quod adeo uirtutibus illius exemploque conualuit, ut iam <lb/>
            ibi nullus locus sit, qui non aut ecclesiis frequentissimis aut monasteriis<lb/>
             sit repletus. nam ubi fana destruxerat, statim ibi aut <lb n="25"/>
            ecclesias aut monasteria construebat.

</p>


</div>