<div xmlns="http://www.tei-c.org/ns/1.0" type="textpart" subtype="section" n="6"><p>Quodam tempore, cum dioeceses circuiret, uenantium agmen  <lb/>
            incurrimus. canes leporem sequebantur: iamque multo spatio <lb n="20"/>
            uicta bestiola, cum undique campis late patentibus nullum esset <lb/>
            effugium, mortem inminentem iam iamque capienda crebris flexibus<lb/>
            differebat. cuius periculum uir beatus pia mente miseratus <lb/>
            imperat canibus, desisterent sequi et sinerent abire fugientem. <lb/>
            continuo ad primum sermonis imperium constiterunt: crederes <lb n="25"/>
            uinctos, immo potius adfixos in suis haerere uestigiis. ita lepusculus<lb/>
            persecutoribus alligatis incolumis euasit.

</p>


</div>