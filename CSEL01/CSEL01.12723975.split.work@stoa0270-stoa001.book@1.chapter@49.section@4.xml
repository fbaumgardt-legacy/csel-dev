<div xmlns="http://www.tei-c.org/ns/1.0" type="textpart" subtype="section" n="4"><p>sed cum occultis consiliis rebellionem pararet regemque  <lb/>
            Aethiopum, qui tum Aegyptum optinebat, in auxilium arcesseret <lb/>
            idque Salmanassar comperisset, perpetuis eum uinculis in carcerem <lb n="10"/>
            coniecit urbemque excidit, populum uniuersum in regnum suum <lb/>
            abduxit, Assyriis in hostili solo ad custodiam positis. exinde ea <lb/>
            pars Samaria appellata, quod lingua Assyriorum custodes Samaritas <lb/>
            uocant. ex quibus plerique diuinas caeremonias receperunt, reliquis <lb/>
            in errore gentilitatis perseuerantibus. 
</p>
</div>