<div xmlns="http://www.tei-c.org/ns/1.0" type="textpart" subtype="section" n="15"><p>en rursus lacrimae fluunt imoque<lb/>
             de pectore gemitus erumpit. in quo mihi post haec homine <lb/>
            similis requies, in cuius erit caritate solacium? me miserum, <lb/>
            me infelicem! poterone umquam, si diutius uixero, non dolere, <lb/>
            quod Martino superstes sum? erit post haec uita iucunda, erit <lb n="5"/>
            dies aut hora sine lacrimis? aut tecum, frater dilectissime, potero<lb/>
            illius mentionem habere sine fletu? aut umquam loquens <lb/>
            apud te aliud quam de illo loqui potero? 
</p>
</div>