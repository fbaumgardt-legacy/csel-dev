<div xmlns="http://www.tei-c.org/ns/1.0" type="textpart" subtype="section" n="19"><p>agebat nimirum ante se pastor greges suos, <lb/>
            sanctae illius multitudinis pallidas turbas, agmina palliata, aut <lb/>
            emeritorum laborum senes aut iuratos Christi in sacramenta <lb/>
            tirones. tum uirginum chorus, fletu abstinens prae pudore, quam <lb/>
            sancto dissimulabat gaudio quod dolebat! siquidem fides flere<lb n="15"/>
            prohiberet: gemitum tamen extorquebat adfectus. etenim tam <lb/>
            erat sancta de illius gloria exultatio quam pia de morte tristitia.  <lb/>

</p>
</div>