<div xmlns="http://www.tei-c.org/ns/1.0" type="textpart" subtype="section" n="8"><p>obstupefactus<lb/>
             ille conuocat ceteros, ipse etiam Clarus adcurrit, adhibitoque <lb/>
            lumine uestem omnes diligenter inspiciunt. erat autem <lb/>
            summa mollitie, candore eximio, micanti purpura, nec tamen, <lb n="5"/>
            cuius esset generis aut uelleris, poterat agnosci: curiosis tamen <lb/>
            oculis aut digitis adtrectata non aliud quam uestis uidebatur. <lb/>
            interea Clarus fratres admonet orationi insistere, ut manifestius <lb/>
            eis Dominus quidnam id esset ostenderet. 
</p>
</div>