<div xmlns="http://www.tei-c.org/ns/1.0" type="textpart" subtype="section" n="1"><p>Seuerus Desiderio fratri karissimo. Ego quidem, frater unanimis,<lb/>
             libellum quem de uita sancti Martini scripseram, scheda <lb/>
            sua premere et intra domesticos parietes cohibere decreueram, <lb/>
            quia, ut sum natura infirmissimus, iudicia humana uitabam, ne, <lb/>
            quod fore arbitror, sermo incultior legentibus displiceret omniumque<lb n="5"/>
            reprehensionis dignissimus iudicarer, qui materiem disertis <lb/>
            merito scriptoribus reseruandam inpudens occupassem: sed petenti<lb/>
            tibi saepius negare non potui. quid enim esset, quod non <lb/>
            amori tuo uel cum detrimento mei pudoris inpenderem? 
</p>
</div>