<div xmlns="http://www.tei-c.org/ns/1.0" type="textpart" subtype="letter" n="3">
          <ab>
            <title type="sub">III. Epistula Seueri ad Sanctum Paulum episcopum*). </title>
          </ab>
          <p>Postquam omnes coquos tuos coquinae tuae renuntiasse cognoui, <lb/>
            credo quia dedignarentur officium uilibus praebere pulmentariis, puerulum<lb/>
              tibi ex nostra misimus officina, doctum satis pallentem coquere <lb n="5"/>
            fabam et ignobiles betas aceto et iure condire uilemque pultem esurientium<lb/>
            faucibus inferre monachorum, piperis nescium, laseris ignarum,<lb/>
            familiarem cymini et adprime callidum herbis suaue redolentibus<lb/>
            clamosum urgere mortarium. unum habet uitium, quod hortorum<lb/>
            omnium non est ciuilis inimicus: ita, si admissus fuerit, proxima<lb n="10"/>
            quaeque metet gladio nec exsaturabitur umquam caede maluarum. <lb/>
            in praebendis autem sibi lignis calumniosus tibi non erit: obuia <lb/>
            quaeque conburet, metet nec dubitabit inferre tectis manus et antiquos<lb/>
            asseres laribus amouere. hunc igitur cum his moribus adque uirtutibus<lb/>
              donatum tibi non seruum, sed pro seruo filium cupimus, quia <lb n="15"/>
            non erubescis minimorum esse pater. ego tibi pro hoc seruire uoluissem,<lb/>
            sed si uoluntas facti portio est, tu modo facito ut inter prandia <lb/>
            cenasque felices mei memineris, quia rectius est uestrum esse mancipium<lb/>
            quam dominum ceterorum. ora pro me.


<note type="footnote"> *) Hanc et sequentes epistolas primum edidit D'Achery in Spicilegio <lb/>
            V, 532 sqq. </note>


<note type="footnote"> 4 praebere] bere <hi rend="italic">P in ras. (P = Palat. Vatic. 829 saec. IX)</hi> 6 aceto <lb/>
            cx iure <hi rend="italic">P</hi> II esuriensium <hi rend="italic">P</hi> 13 dubitauit <hi rend="italic">P</hi> </note>

</p>
<pb n="252"/>
            

</div>