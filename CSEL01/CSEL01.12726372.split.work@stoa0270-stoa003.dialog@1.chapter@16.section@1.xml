<div xmlns="http://www.tei-c.org/ns/1.0" type="textpart" subtype="section" n="1">
          <p>Erat etiam alterius anachoretae in illis regionibus nomen inlustre,<lb/>
            qui in ea parte deserti, quae est Syenis, habitabat. hic <lb/>
            cum primum se ad eremum contulisset, herbarum radicibus, <lb/>
            quas praedulcis interdum et saporis eximii fert harena, uicturus, <lb n="25"/>
            ignarus germinis eligendi nociua plerumque carpebat. nec erat <lb/>
            facile uim radicum sapore discernere, quia omnia aeque dulcia  <lb/>
            erant, sed pleraque occultiore natura uirus letale cohibebant. 
</p>
</div>