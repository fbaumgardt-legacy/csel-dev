<div xmlns="http://www.tei-c.org/ns/1.0" type="textpart" subtype="section" n="4"><p>boues <lb/>
            ex parte prata depauerant, porci etiam nonnulla suffoderant: <lb/>
            pars cetera, quae manebat inlaesa, diuersis floribus quasi picta <lb/>
            uernabat. speciem, inquit, gerit pars illa coniugii, quae a pecore<lb/>
            depasta etsi non penitus gratiam amisit herbarum, nullam <lb n="10"/>
            tamen florum retinet dignitatem: illa uero, quam porci pecora <lb/>
            inmunda foderunt, fornicationis imaginem foedam protendit: <lb/>
            ceterum illa portio, quae nullam sensit iniuriam, gloriam uirginitatis<lb/>
            ostendit: herbis fecunda luxuriat, foeni in ea fructus <lb/>
            exuberat et ultra omnem speciem distincta floribus quasi gemmis<lb n="15"/>
            micantibus ornata radiat. beata species et Deo digna: nihil enim  <lb/>
            uirginitati est conparandum. 
</p>
</div>