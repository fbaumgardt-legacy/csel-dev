<div xmlns="http://www.tei-c.org/ns/1.0" type="textpart" subtype="section" n="7"><p>sed haec tu, ut arbitror, stulte, non legeras aut lecta non audieras. <lb/>
             neque enim absque diuino consilio istius modi exemplum <lb/>
            beatus Euangelista sacris litteris protulisset, nisi ut ex his humana<lb n="20"/>
            mens erudiretur naufragiorum adque serpentium casus, et, <lb/>
            sicut Apostolus refert, qui nuditate et fame latronumque periculis<lb/>
            gloriatur, omnia haec sanctis hominibus ad perpetiendum <lb/>
            quidem esse communia, sed his tolerandis adque uincendis praecipuam<lb/>
             semper iustorum fuisse uirtutem, dum per omnia temptamenta<lb n="25"/>
            patientes et semper inuicti tanto fortius uincerent, quanto <lb/>
            grauius pertulissent. 
</p>
</div>