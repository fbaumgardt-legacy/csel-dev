<div xmlns="http://www.tei-c.org/ns/1.0" type="textpart" subtype="section" n="14"><p>o uirum ineffabilem, nec labore  <lb/>
            uictum nec morte uincendum, qui in nullam se partem pronior <lb/>
            inclinauerit, nec mori timuerit nec uiuere <choice><sic>recusanerit</sic><corr>recusauerit</corr></choice>. <choice><sic>vitaque</sic><corr>itaque</corr></choice> <lb/>
            cum iam per aliquot dies ui febrium teneretur, non tamen ab <lb n="5"/>
            opere Dei cessabat: pernoctans in orationibus et uigiliis fatiscentes<lb/>
            artus spiritui seruire cogebat, nobili illo strato suo in cinere<lb/>
            et cilicio recubans. et cum a discipulis rogaretur ut saltim <lb/>
            uilia sibi sineret stramenta subponi, non decet, inquit, Christianum<lb/>
            nisi in cinere mori: ego si aliud uobis exemplum relinquo, <lb n="10"/>
            peccaui. oculis tamen ac manibus in caelum semper intentis inuictum<lb/>
            ab oratione spiritum non relaxabat. 
</p>
</div>