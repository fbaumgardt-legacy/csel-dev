<div xmlns="http://www.tei-c.org/ns/1.0" type="textpart" subtype="section" n="1"><p><sic>Forensis</sic> elatio fori debet exercitatione feruere; conuenit enim <lb/>
            lacertis industriae cotidie depugnantis motus habere terribiles: at cum <lb/>
            sonora facundia receptui cecinit et in otiosa nemora adque amoena <lb/>
            diuorsoria semigrauit, fremitus inertis oportet abiciat et desinat inefficacia<lb n="15"/>
             minitari. scimus etenim palmigeros biiuges ubi e circo recesserint,<lb/>
            quietissime stabulari: illos non iugis formido, non ambiguae <lb/>
            palmae sollicitant, sed demum pacatis adfixi praesepibus timere iam <lb/>
            nesciunt hortatorem, seditiosae contentionis dulcia ducentes obliuia. <lb/>
            sed et stipendiis consummatis tropaea suspendere iuuet militem gloriosum<lb n="20"/>
             et patienter gerere senectutem.

</p>


</div>