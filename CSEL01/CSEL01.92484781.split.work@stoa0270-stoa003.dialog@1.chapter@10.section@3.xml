<div xmlns="http://www.tei-c.org/ns/1.0" type="textpart" subtype="section" n="3"><p>his ergo inde redeuntibus aspis <lb/>
            mirae magnitudinis fit obuiam, cuius occursu nihil perterriti, <lb/>
            ubi ante pedes eorum uenit, quasi incantata carminibus caerula <lb/>
            colla deposuit. minor e pueris manu adprehensam ac pallio inuolutam<lb/>
            ferre coepit. dein monasterium quasi uictor ingressus<lb n="15"/>
            in occursum fratrum, inspectantibus cunctis, captiuam bestiam  <lb/>
            resoluto pallio non sine iactantiae tumore deposuit. 
</p>
</div>