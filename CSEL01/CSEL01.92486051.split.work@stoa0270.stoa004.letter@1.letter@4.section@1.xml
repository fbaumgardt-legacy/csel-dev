<div xmlns="http://www.tei-c.org/ns/1.0" type="textpart" subtype="section" n="1"><p>Sacrae religionis fidus interpres uniuersa conponit, ut peccatis <lb/>
            ulterius locus esse non possit: nam quid aliud tanta morum sanctitate <lb/>
            promittis, nisi ut uitam beatam submotis erroribus agitemus? in quo <lb/>
            laudem maximam tuis uideo conuenire uirtutibus, quod inperitam<lb n="5"/>
            mentem piis hortationibus inmutaris et ad optimam traxeris rationem. <lb/>
            ceterum non ita mirabile uideretur, si eruditos animos infusa sapientia <lb/>
            confirmasses: est enim prudentibus uiris cum deuotione cognatio nec <lb/>
            est cito conueniens credulitati rusticitas. sic illi, qui figuras animantium<lb/>
            de lapidibus ducunt, difficilioris operis negotium gerunt, si durissima<lb n="10"/>
             saxa ferramentis incutiunt, illi uero, qui mollioris materiae <lb/>
            tentamenta susceperint, manus suas iuuari sentiunt facilitate fingendi, <lb/>
            consentaneumque putatur, ut arduus labor opificis honore maximo <lb/>
            censeatur: ita tibi, domine, praedicatio singularis est exhibenda, <lb/>
            quod inpolitos agrestesque sensus culpae caligine liberatos et humana<lb n="15"/>
            sentire feceris et diuina cognoscere.


</p>

</div>