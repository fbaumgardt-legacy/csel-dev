<div xmlns="http://www.tei-c.org/ns/1.0" type="textpart" subtype="section" n="1">
          <p>Quod cum ille benigne accepisset, reuocantibus ad mare nautis  <lb/>
            discessimus, prosperoque cursu septimo die Alexandriam peruenimus,<lb/>
            ubi foeda inter episcopos adque monachos certamina gerebantur<lb/>
             ex ea occasione uel causa, quia congregati in unum saepius <lb n="25"/>
            sacerdotes frequentibus decreuisse synodis uidebantur, ne quis <lb/>
            Origenis libros legeret aut haberet, qui tractator scripturarum <lb/>
            sacrarum peritissimus habebatur. 
</p>
</div>