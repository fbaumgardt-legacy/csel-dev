<div xmlns="http://www.tei-c.org/ns/1.0" type="textpart" subtype="section" n="8"><p>At ego, inquam, arbitror rectius istud a Gallo esse   <lb/>
            poscendum, quippe qui plura nouerit — neque enim ignorare potuit<lb/>
             magistri facta discipulus — et qui non; inmerito istam uicem <lb/>
            non solum Martino, sed etiam nobis debeat, quia ego iam librum <lb/>
            edidi, tu hactenus Orientalium gesta memorasti: istam demum <lb n="10"/>
            necessarii sermonis historiam Gallus euoluat, quia, ut dixi, et <lb/>
            nobis debet loquendi uicem et Martino suo, credo, praestabit, <lb/>
            ut non grauate illius facta commemoret.

</p>


</div>