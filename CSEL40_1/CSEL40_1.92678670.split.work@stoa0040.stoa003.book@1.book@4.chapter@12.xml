<div xmlns="http://www.tei-c.org/ns/1.0" type="textpart" subtype="chapter" n="12">
<ab> <title type="sub">CAPUT  XII. </title> </ab>
          <ab> <title type="sub">De opinione eorum, qui Deum animam mundi et mundum corpus Dei esse putauerunt. </title> </ab>
          <p>Quid: illud nonne debet mouere acutos homines uel qualescumque <lb n="10"/>
            homines (non enim ad hoc ingenii opus est excellentia), <lb/>
            ut deposito studio contentionis adtendant, si mundi animus <lb/>
            Deus est eique animo mundus ut corpus est, ut sit unum <lb/>
            animal constans ex animo et corpore, adque iste Deus est <lb/>
            sinu quodam naturae in se ipso continens omnia, ut ex ipsius<lb n="15"/>
            anima, qua uiuificatur tota ista moles, uitae adque animae <lb/>
            cunctorum uiuentium pro cuiusque nascendi sorte sumantur, <lb/>
            nihil omnino remanere, quod non sit pars Dei. Quod si ita <lb/>
            est, quis non uideat quanta inpietas et inreligiositas consequatur, <lb/>
            ut, quod calcauerit quisque, partem Dei calcet, et in <lb n="20"/>
            omni animante occidendo pars Dei trucidetur? Nolo omnia <lb/>
            dicere, quae possunt occurrere cogitantibus, dici autem sine <lb/>
            uerecundia non possunt. 
</p>
          
</div>