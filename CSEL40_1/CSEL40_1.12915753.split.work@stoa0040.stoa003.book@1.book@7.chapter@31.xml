<div xmlns="http://www.tei-c.org/ns/1.0" type="textpart" subtype="chapter" n="31">
<ab> <title type="sub">CAPUT  XXXI. </title> </ab>
          <ab> <title type="sub">Quibus proprie beneficiis Dei excepta generali largitate sectatores ueritatis utantur. </title> </ab>
          <p>Habemus enim ab illo praeter huiusce modi beneficia, quae <lb/>
            ex hac, de qua nonnulla diximus, administratione naturae bonis <lb n="5"/>
            malisque largitur, magnum et bonorum proprium magnae <lb/>
            dilectionis indicium. Quamquam enim, quod sumus, quod <lb/>
            <lb/>
            uiuimus, quod caelum terramque conspicimus, quod habemus <lb/>
            mentem adque rationem, qua eum ipsum, qui haec omnia <lb/>
            condidit, inquiramus, nequaquam ualeamus actioni sufficere <lb n="10"/>
            gratiarum: tamen quod nos oneratos obrutosque peccatis et <lb/>
            a contemplatione suae lucis auersos ac tenebrarum, id est <lb/>
            iniquitatis, dilectione caecatos non omnino deseruit misitque <lb/>
            nobis Verbum suum, qui est eius unicus filius, quo pro nobis <lb/>
            adsumta carne nato adque passo, quanti Deus hominem penderet, <lb n="15"/>
            nosceremus adque illo sacrificio singulari a peccatis <lb/>
            omnibus mundaremur eiusque spiritu in cordibus nostris <lb/>
            dilectione diffusa omnibus difficultatibus superatis in aeternam <lb/>
            requiem et contemplationis eius ineffabilem dulcedinem ueniremus, <lb/>
            quae corda, quot linguae ad agendas ei gratias satis <lb n="20"/>
            esse contenderint? 
</p>
          
</div>