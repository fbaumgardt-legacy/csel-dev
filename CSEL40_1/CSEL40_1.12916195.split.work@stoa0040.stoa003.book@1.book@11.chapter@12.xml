<div xmlns="http://www.tei-c.org/ns/1.0" type="textpart" subtype="chapter" n="12">
<ab> <title type="sub">CAPUT  XII. </title> </ab>
          <ab> <title type="sub">De conparatione beatitudinis iustorum necdum obtinentium promissionis diuinae praemium et primorum in paradiso hominum ante peccatum. </title> </ab>
          <p>Nec ipsos tantum, quod adtinet ad rationalem uel intellectualem<lb n="5"/>
            creaturam, beatos nuncupandos putamus. Quis enim <lb/>
            primos illos homines in paradiso negare audeat beatos fuisse <lb/>
            ante peccatum, quamuis sua beatitudo quam diuturna uel <lb/>
            utrum aeterna esset incertos (esset autem aeterna, nisi peccassent), <lb/>
            cum hodie non inpudenter beatos uocemus, quos uidemus<lb n="10"/>
            iuste ac pie cum spe futurae inmortalitatis hanc uitam <lb/>
            ducere sine crimine uastante conscientiam, facile inpetrantes <lb/>
            peccatis huius infirmitatis diuinam misericordiam. Qui licet <lb/>
            de suae perseuerantiae praemio certi sint, de ipsa tamen <lb/>
            perseuerantia sua reperiuntur incerti. Quis enim hominum se <lb n="15"/>
            in actione prouectuque iustitiae perseueraturum usque in <lb/>
            finem sciat, nisi aliqua reuelatione ab illo fiat certus, qui de <lb/>
            hac re iusto latentique iudicio non omnes instruit, sed neminem <lb/>
            fallit? Quantum itaque pertinet ad delectationem praesentis <lb/>
            boni, beatior erat primus homo in paradiso, quam quilibet <lb n="20"/>
            iustus in hac infirmitate mortali; quantum autem ad <lb/>
            spem futuri, beatior quilibet in quibuslibet cruciatibus corporis, <lb/>
            cui non opinione, sed certa ueritate manifestum est, <lb/>
            sine fine se habiturum omni molestia carentem societatem <lb/>
            angelorum in participatione summi Dei, quam erat ille homo <lb n="25"/>
            sui casus incertus in magna illa felicitate paradisi.

<note type="footnote"> 3 optinentium <hi rend="italic">V a;</hi> tenentium <hi rend="italic">pqv</hi> 8 sua beatitudo <hi rend="italic">codd.;</hi> de sua <lb/>
            beatitudine v uel utrum <hi rend="italic">om. b</hi> 9 incertos] incertum est <hi rend="italic">p t;</hi> incertos <lb/>
            esse, <hi rend="italic">in marg</hi>. al. lib. hi incertum Ãª, e 12 astante <hi rend="italic">V</hi> conscientia <hi rend="italic">1</hi> <lb/>
            facile petrantes <hi rend="italic">e</hi> 14 de suo <hi rend="italic">t</hi> 16 prouecta//, ex prouectuq; <hi rend="italic">corr.,<lb/>
             superscripto</hi> x perfecta, b; profectuque v iustitia, a m. 2 <hi rend="italic">in ras., b</hi> </note> 
<pb n="531"/>
            
</p>
          
</div>