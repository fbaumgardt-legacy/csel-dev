<div xmlns="http://www.tei-c.org/ns/1.0" type="textpart" subtype="chapter" n="14">
<ab> <title type="sub">CAPUT  XIIII. </title> </ab>
          <ab> <title type="sub">Qualis homo sit factus a Deo et in quam sortem deciderit suae uoluntatis arbitrio. </title> </ab>
          <p>Deus enim creauit hominem rectum, naturarum auctor, non <lb/>
            utique uitiorum; sed sponte deprauatus iusteque damnatus <lb/>
            deprauatos damnatosque generauit. Omnes enim fuimus in <lb/>
            illo uno, quando omnes fuimus ille unus, qui per feminam<lb n="10"/>
            lapsus est in peccatum, quae de illo facta est ante peccatum. <lb/>
            Nondum erat nobis singillatim creata et distributa forma, <lb/>
            in qua singuli uiueremus; sed iam erat natura seminalis, ex <lb/>
            qua propagaremur; qua scilicet propter peccatum uitiata et <lb/>
            uinculo mortis obstricta iusteque damnata non alterius condicionis<lb n="15"/>
            homo ex homine nasceretur. Ac per hoc a liberi <lb/>
            arbitrii malo usu series calamitatis huius exorta est, quae <lb/>
            humanum genus origine deprauata, uelut radice corrupta, <lb/>
            usque ad secundae mortis exitium, quae non habet finem, <lb/>
            solis eis exceptis qui per Dei gratiam liberantur, miseriarum<lb n="20"/>
            conexione perducit. 
</p>
          
</div>