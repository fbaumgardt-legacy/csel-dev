<div xmlns="http://www.tei-c.org/ns/1.0" type="textpart" subtype="chapter" n="2">
<ab> <title type="sub">CAPUT  II. </title> </ab>
          <ab> <title type="sub">De duobus philosophorum generibus. id est Italico et Ionico, eorumque auctoribus. </title> </ab>
          <p rend="script">Quantum enim adtinet ad litteras Graecas, quae lingua inter <lb/>
            ceteras gentium clarior habetur, duo philosophorum genera <lb/>
            traduntur: unum Italicum ex ea parte Italiae, quae quondam <lb/>
            magna Graecia nuncupata est; alterum Ionicum in eis terris,

<note type="footnote"> 1 omnes <hi rend="italic">om. 01</hi> 3 quod <hi rend="italic">e</hi> 5 <hi rend="italic">prius</hi> et ani. eI essefe-c 9 hi <hi rend="italic">om. s</hi> <lb/>
            opinione <hi rend="italic">C</hi> 10 transcedunt 01 11 eius animam v 12 animae <hi rend="italic">om. I</hi> <lb/>
            14 omnem etiam <hi rend="italic">v</hi> 16 anima humana ęşţ s2 17 fecerit <hi rend="italic">e</hi> 19 hoc e <lb/>
            20 estimo s braebiter <hi rend="italic">C</hi> 22 tempore] genere <hi rend="italic">I</hi> </note> <lb/>
             
<pb n="355"/>
            ubi et nunc Graecia nominatur. Italicum genus auctorem <lb/>
            habuit Pythagoram Samium, a quo' etiam ferunt ipsum philosophiae <lb/>
            nomen exortum. Nam cum antea sapientes appellarentur, <lb/>
            qui modo quodam laudabilis uitae aliis praestare uidebantur, <lb/>
            iste interrogatus, quid profiteretur, philosophum se <lb n="5"/>
            esse respondit, id est studiosum uel amatorem sapientiae; <lb/>
            quoniam sapientem profiteri adrogantissimum uidebatur. Ionici <lb/>
            uero <choice><sic>genens</sic><corr>generis</corr></choice> princeps fuit Thales Milesius, unus illorum <lb/>
            septem, qui sunt appellati sapientes. Sed illi sex uitae genere <lb/>
            distinguebantur et quibusdam praeceptis ad bene uiuendum <lb n="10"/>
            adcommodatis; iste autem Thales, ut successores etiam propagaret, <lb/>
            rerum naturam scrutatus suasque disputationes litteris <lb/>
            mandans eminuit maximeque admirabilis extitit, quod <choice><sic>astrolegiae</sic><corr>astrologiae</corr></choice> <lb/>
            numeris conprehensis defectus solis et lunae etiam <lb/>
            praedicere potuit. Aquam tamen putauit rerum esse principium <lb n="15"/>
            et hinc omnia elementa mundi ipsumque mundum et quae in <lb/>
            eo gignuntur existere. Nihil autem huic operi, quod mundo <lb/>
            considerato tam mirabile aspicimus, ex diuina mente praeposuit. <lb/>
            Huic successit Anaximander, eius auditor, mutauitque <lb/>
            de rerum natura opinionem. Non enim ex una re, sicut Thales <lb n="20"/>
            ex umore, sed ex suis propriis principiis quasque res nasci <lb/>
            putauit. Quae rerum principia singularum esse credidit infinita, <lb/>
            et innumerabiles mundos gignere et quaecumque in eis oriuntur; <lb/>
            eosque mundos modo dissolui, modo iterum gigni existimauit, <lb/>
            quanta quisque aetate sua manere potuerit; nec ipse <lb n="25"/>
            aliquid diuinae menti in his rerum operibus tribuens. Iste <lb/>
            Anaximenen discipulum et successorem reliquit, qui omnes <lb/>
            rerum causas aeri infinito dedit, nec deos negauit aut tacuit;

<note type="footnote" rend="script"> 1 et ubi <hi rend="italic">q</hi> nominatur] nuncupatur <hi rend="italic">I q</hi> 9 sunt sap. appell. <hi rend="italic">a;</hi> ap- <lb/>
            111 E : <lb/>
            pell. sunt sap. v ex uita!. e <hi rend="italic">eras., a</hi> 11 cessores <hi rend="italic">l</hi> 13 eminuit, <lb/>
            a <lb/>
            <hi rend="italic">in marg</hi>. emicuit, <hi rend="italic">e</hi> 15 quam <hi rend="italic">C</hi> 17 gignantur <hi rend="italic">e</hi> 18 admirabile <hi rend="italic">v</hi> <lb/>
            19 huic autetn <hi rend="italic">a</hi> aditor <hi rend="italic">d;</hi> adiutor, <hi rend="italic">in marg</hi>. auditor, <hi rend="italic">e 24 prius</hi> <lb/>
            modo <hi rend="italic">sup. lin., e</hi> estimauit <hi rend="italic">e</hi> 27 anaximender <hi rend="italic">e</hi> 28 infinito aeri <hi rend="italic">v</hi> <lb/>
            at <hi rend="italic">a</hi> </note>

<note type="footnote"> 23* </note> <lb/>
             
<pb n="356"/>
            non tamen ab ipsis aerem factum, sed ipsos ex aere ortos <lb/>
            credidit. Anaxagoras uero êius auditor harum rerum omnium, <lb/>
            quas uidemus, effectorem diuinum animum sensit et dixit ex <lb/>
            infinita materia, quae constaret dissimilibus inter se particulis <lb/>
            rerum omnium, <hi rend="italic">similibus</hi> quibusque suis et propriis singula<lb n="5"/>
            fieri, sed animo faciente diuino. Diogenes quoque <choice><sic>Anaiimenis</sic><corr>Anaximenis</corr></choice> <lb/>
            alter auditor, aerem quidem dixit rerum esse materiam, de <lb/>
            qua omnia fierent; sed eum esse compotem diuinae rationis, <lb/>
            sine qua nihil ex eo fieri posset. Anaxagorae successit auditor <lb/>
            eius Archelaus. Etiam ipse de particulis inter se similibus,<lb n="10"/>
            ' quibus singula quaeque fierent, ita putauit constare omnia, <lb/>
            ut inesse etiam mentem diceret, quae corpora aeterna, id est <lb/>
            illas particulas, coniungendo et dissipando ageret omnia. Socrates <lb/>
            huius discipulus fuisse perhibetur, magister Platonis, propter <lb/>
            quem breuiter cuncta ista recolui. <lb n="15"/>
            
</p>
          
</div>