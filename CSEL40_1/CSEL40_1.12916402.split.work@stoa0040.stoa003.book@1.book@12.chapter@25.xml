<div xmlns="http://www.tei-c.org/ns/1.0" type="textpart" subtype="chapter" n="25">
<ab> <title type="sub">CAPUT  XXV. </title> </ab>
          <ab> <title type="sub">An ullius uel minimae creaturae possint dici angeli creatores. </title> </ab>
          <p>Sed cum his nullum nobis est in his libris negotium, qui <lb/>
            diuinam mentem facere uel curare ista non credunt. Illi autem <lb/>
            qui Platoni suo credunt non ab illo summo Deo, qui fabricatus <lb n="10"/>
            est mundum, sed ab aliis minoribus, quos quidem ipse <lb/>
            creauerit, permissu siue iussu eius animalia facta esse cuncta <lb/>
            mortalia, in quibus homo praecipuum disque ipsis cognatum <lb/>
            teneret locum, si superstitione careant, qua quaerunt unde <lb/>
            iuste uideantur sacra et sacrificia facere quasi conditoribus <lb n="15"/>
            suis, facile carebunt etiam huius opinionis errore. Neque enim <lb/>
            fas est ullius naturae quamlibet minimae mortalisque creatorem <lb/>
            nisi Deum credere ac dicere, et antequam possit intellegi. <lb/>
            Angeli autem, quos illi deos libentius appellant, etiamsi adhibent <lb/>
            uel iussi uel permissi operationem suam rebus quae <lb n="20"/>
            gignuntur in mundo, tam non eos dicimus creatores animalium, <lb/>
            quam nec agricolas frugum adque arborum. 
</p>
          
</div>