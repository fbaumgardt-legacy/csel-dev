<div xmlns="http://www.tei-c.org/ns/1.0" type="textpart" subtype="chapter" n="8">
<ab> <title type="sub">CAPUT  VIII. </title> </ab>
          <ab> <title type="sub">Quod in sanctis primae mortis pro ueritate susceptio secundae sit mortis abolitio. </title> </ab>
          <p>Si enim diligentius consideremus, etiam cum quisque pro <lb/>
            ueritate fideliter et laudabiliter moritur, mors cauetur. Ideo <lb/>
            quippe aliquid eius suscipitur, ne tota contingat et secunda <lb/>
            insuper, quae numquam finiatur, accedat. Suscipitur enim <lb/>
            animae a corpore separatio, ne Deo ab anima separato etiam<lb n="10"/>
            ipsa separetur a corpore, ac sic totius hominis prima morte <lb/>
            conpleta secunda excipiat sempiterna. Quocirca mors quidem, <lb/>
            ut dixi, cum eam morientes patiuntur cumque in eis ut moriantur <lb/>
            facit, nemini bona est, sed laudabiliter toleraretur pro <lb/>
            tenendo uel adipiscendo bono; cum uero in ea sunt, qui iam <lb n="15"/>
            mortui nuncupantur, non absurde dicitur et malis mala et <lb/>
            bonis bona. In requie sunt enim animae <choice><sic>piontm</sic><corr>piorum</corr></choice> a corpore <lb/>
            separatae, inpiorum autem poenas luunt, donec istarum ad <lb/>
            aeternam uitam, illarum uero ad aeternam mortem, quae <lb/>
            secunda dicitur, corpora reuiuescant. <lb n="20"/>
            
</p>
          
</div>