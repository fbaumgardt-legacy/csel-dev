<div xmlns="http://www.tei-c.org/ns/1.0" type="textpart" subtype="chapter" n="1">
          <ab> <title>CAPUT I. </title> </ab>
          <ab> <title type="sub">De lapsu primorum hominum, per quem est contracta mortalitas. </title> </ab>
          <p>Expeditis de nostri saeculi exortu et de initio generis humani <lb n="5"/>
            difficillimis quaestionibus nunc iam de lapsu primi hominis, <lb/>
            immo primorum hominum, et de origine ac propagine mortis <lb/>
            humanae disputationem a nobis institutam rerum ordo deposcit. <lb/>
            Non enim eo modo, quo angelos, condiderat Deus homines, <lb/>
            ut etiam si peccassent mori omnino non possent; sed ita ut <lb n="10"/>
            perfunctos oboedientiae munere sine interuentu mortis angelica <lb/>
            inmortalitas et beata aeternitas sequeretur; inoboedientes autem <lb/>
            mors plecteret damnatione iustissima; quod etiam in libro <lb/>
            superiore iam diximus. 
</p>
          
</div>