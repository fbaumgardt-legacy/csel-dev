<div xmlns="http://www.tei-c.org/ns/1.0" type="textpart" subtype="chapter" n="23">
<ab> <title type="sub">CAPUT  XXIII. </title> </ab>
          <ab> <title type="sub">De interioribus malis, quibus Romana res publica exagitata est, praecedente prodigio, quod in rabie omnium animalium, quae hominibus seruiunt, fuit. </title> </ab>
          <p>Sed iam illa mala breuiter, quantum possumus, commemoremus, <lb/>
            quae quanto interiora, tanto miseriora exstiterunt: <lb/>
            discordiae ciuiles uel potius inciuiles, nec iam seditiones, sed <lb/>
            etiam ipsa bella urbana, ubi tantus sanguis effusus est, ubi<lb n="10"/>
            partium studia non contionum dissensionibus uariisque uocibus <lb/>
            in alterutrum, sed plane iam ferro <choice n="0.81"><sic n="40">armisque</sic><corr n="9">annisque</corr></choice> saeuiebant; bella <lb/>
            socialia, bella seruilia, bella ciuilia quantum Romanum cruorem <lb/>
            fuderunt, quantam Italiae uastationem desertionemque fecerunt! <lb/>
            Namque antequam se aduersus Romam sociale Latium commoueret,<lb n="15"/>
            cuncta animalia humanis usibus subdita, canes equi, <lb/>
            asini boues, et quaeque alia pecora sub hominum dominio <lb/>
            fuerunt, subito efferata et domesticae lenitatis oblita relictis <lb/>
            tectis libera uagabantur et omnem non solum aliorum, uerum <lb/>
            etiam dominorum auersabantur accessum, non sine exitio uel <lb n="20"/>
            periculo audentis, si quis de proximo urgeret. Quanti mali <lb/>
            signum fuit, si hoc signum fuit, quod tantum malum fuit, si <lb/>
            etiam signum non fuit! Hoc si nostris temporibus accidisset, <lb/>
             <lb/>
            rabidiores istos quam sua illi animalia pateremur. 
</p>
          
</div>