<div xmlns="http://www.tei-c.org/ns/1.0" type="textpart" subtype="chapter" n="23">
<ab> <title type="sub">CAPUT  XXIII. </title> </ab>
          <ab> <title type="sub">De principiis, in quibus Platonici purgationem animae esse profitentur. </title> </ab>
          <p>Dicit etiam Porphyrius diuinis oraculis fuisse responsum <lb/>
            nos non purgari lunae teletis adque solis, ut hinc ostenderetur <lb/>
            nullorum deorum teletis hominem posse purgari. Cuius enim <lb/>
            teletae purgant, si lunae solisque non purgant, quos inter<lb n="10"/>
            caelestes deos praecipuos habent? Denique eodem dicit oraculo <lb/>
            expressum principia posse purgare, ne forte, cum dictum <lb/>
            esset non purgare teletas solis et lunae, alicuius alterius dei <lb/>
            de turba ualere ad purgandum teletae crederentur. Quae <lb/>
            autem dicat esse principia tamquam Platonicus, nouimus. <lb n="15"/>
            Dicit enim Deum Patrem et Deum Filium, quem Graece <lb/>
            appellat paternum intellectum uel paternam mentem; de <lb/>
            Spiritu autem sancto aut nihil aut non aperte aliquid dicit; <lb/>
            quamuis quem alium dicat horum medium, non intellego. Si <lb/>
            enim tertiam, sicut Plotinus, ubi de tribus principalibus substantiis<lb n="20"/>
            disputat, animae naturam etiam iste uellet intellegi, <lb/>
            non utique diceret horum medium, id est Patris et Filii medium. <lb/>
            Postponit quippe Plotinus animae naturam paterno <lb/>
            intellectui; iste autem cum dicit medium, non postponit, sed <lb/>
            interponit. Et nimirum hoc dixit, ut potuit siue ut uoluit,<lb n="25"/>
            quod nos sanctum Spiritum, nec Patris tantum nec Filii tantum, <lb/>
            sed utriusque Spiritum dicimus. Liberis enim uerbis <lb/>
            loquuntur philosophi, nec in rebus ad intellegendum difficillimis <lb/>
            offensionem religiosarum aurium pertimescunt. Nobis

<note type="footnote"> 20 EnD. V, 1 23 ib. c. 6 </note>

<note type="footnote"> 1 et omn. <hi rend="italic">a</hi> 5 purgatione <hi rend="italic">C</hi> 7 etiam] enim <hi rend="italic">ab</hi> 8 non nos v <lb/>
            13 teleta <hi rend="italic">e</hi> 16 cum appellat grece <hi rend="italic">a</hi> 17 appellant <hi rend="italic">b</hi> 18 dicit aliquid <lb/>
            <hi rend="italic">a</hi> 21 etiam <hi rend="italic">om</hi>. a istam <hi rend="italic">a</hi> 26 spiritum <hi rend="italic">sanctum pv</hi> </note> <lb/>
             
<pb n="485"/>
            autem ad certam regulam loqui fas est, ne uerborum licentia <lb/>
            etiam de rebus, quae his significantur, inpiam gignat opinionem. <lb/>
            </p>
          
</div>