<div xmlns="http://www.tei-c.org/ns/1.0" type="textpart" subtype="chapter" n="11">
<ab> <title type="sub">CAPUT  XI. </title> </ab>
          <ab> <title type="sub">Quid de Iudaeis Seneca senserit. </title> </ab>
          <p>Hic inter alias ciuilis theologiae superstitiones reprehendit <lb/>
            etiam sacramenta Iudaeorum et maxime sabbata, inutiliter <lb/>
            eos facere adfirmans, quod per illos singulos septem interpositos<lb n="5"/>
            dies septimam fere partem aetatis suae perdant uacando <lb/>
            et multa in tempore urgentia non agendo laedantur. Christianos <lb/>
            tamen iam tunc Iudaeis inimicissimos in neutram partem <lb/>
            commemorare ausus est, ne uel laudaret contra suae patriae <lb/>
            ueterem consuetudinem, uel reprehenderet contra propriam<lb n="10"/>
            forsitan uoluntatem. De illis sane Iudaeis cum loqueretur, <lb/>
            ait: 'Cum interim usque eo sceleratissimae gentis consuetudo <lb/>
            conualuit, ut per omnes iam terras recepta sit: uicti uictoribus <lb/>
            leges dederunt). Mirabatur haec dicens et quid diuinitus <lb/>
            ageretur ignorans subiecit plane sententiam, qua significaret<lb n="15"/>
            quid de illorum sacramentorum ratione sentiret. Ait enim: <lb/>
            &lt;Illi tamen causas ritus sui nouerunt; maior pars populi facit, <lb/>
            quod quur faciat ignorat). Sed de sacramentis Iudaeorum, uel <lb/>
            quur uel quatenus instituta sint auctoritate diuina, ac post <lb/>
            modum a populo Dei, cui uitae aeternae mysterium reuelatum <lb n="20"/>
            est, tempore quo oportuit eadem auctoritate sublata sint, et <lb/>
            alias diximus, maxime cum aduersus Manichaeos ageremus, <lb/>
            et in hoc opere loco opportuniore dicendum est. 
</p>
          
</div>