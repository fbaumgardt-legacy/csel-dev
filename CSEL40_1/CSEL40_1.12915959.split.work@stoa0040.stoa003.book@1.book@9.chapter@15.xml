<div xmlns="http://www.tei-c.org/ns/1.0" type="textpart" subtype="chapter" n="15">
<ab> <title type="sub">CAPUT  XV. </title> </ab>
          <ab> <title type="sub">De mediatore Dei et hominum, <sic>homineChristoIesu</sic>. </title> </ab>
          <p>Si autem, quod multo credibilius et probabilius disputatur. <lb/>
            omnes homines, quamdiu mortales sunt, etiam miseri sint <lb n="20"/>
            necesse est, quaerendus est medius, qui non solum homo. <lb/>
            uerum etiam deus sit, ut homines ex mortali miseria ad <lb/>
            beatam inmortalitatem huius medii beata mortalitas interueniendo <lb/>
            perducat; quem neque non fieri mortalem oportebat. <lb/>
            neque permanere mortalem. Mortalis quippe factus est non <lb n="25"/>
            infirmata Verbi diuinitate, sed carnis infirmitate suscepta; <lb/>
            non autem permansit in ipsa carne mortalis, quam resuscitauit

<note type="footnote"> 4 utrum et <hi rend="italic">mss.;</hi> Utrum autem et v 6 capacem] compotem <hi rend="italic">C</hi> <lb/>
            7 posse <hi rend="italic">m. 1 sup. lan. C, rell. v; om. Domb</hi>. 9 posse <hi rend="italic">Caelpsv;<lb/>
             om. b a kl; inclusit Domb.2</hi> 10 inter mort. mis. et <hi rend="italic">om</hi>. II 12 com <lb/>
            immortalibus <hi rend="italic">C</hi> 15 ut etiam <hi rend="italic">a bel p a. k f;</hi> ut et etiam <hi rend="italic">C v</hi> pos <hi rend="italic">C;</hi> <lb/>
            p' <hi rend="italic">a</hi> 19 probalius <hi rend="italic">e</hi> 22 homines <hi rend="italic">om</hi>. al 25 permanere 02; peraenire <lb/>
            C1 </note> <lb/>
             
<pb n="429"/>
            a mortuis; quoniam ipse est fructus mediationis eius, ut nec <lb/>
            ipsi, propter quos liberandos mediator effectus est, in perpetua <lb/>
            uel carnis morte remanerent. Proinde mediatorem inter <lb/>
            nos et Deum et mortalitatem habere oportuit transeuntem et <lb/>
            beatitudinem permanentem, ut per id, quod transit, congrueret <lb n="5"/>
            morituris, et ad id, quod permanet, transferret ex mortuis. <lb/>
            Boni igitur angeli inter miseros mortales et beatos inmortales <lb/>
            medii esse non possunt, quia ipsi quoque et beati et inmortales <lb/>
            sunt; possunt autem medii esse angeli mali, quia inmortales <lb/>
            sunt cum illis, miseri cum istis. His contrarius est <lb n="10"/>
            mediator bonus, qui aduersus eorum inmortalitatem et miseriam <lb/>
            et mortalis esse ad tempus uoluit, et beatus in aeternitate <lb/>
            persistere potuit; ac sic eos et inmortales superbos et miseros <lb/>
            noxios, ne inmortalitatis iactantia seducerent ad miseriam, et <lb/>
            suae mortis humilitate et suae beatitudinis benignitate destruxit <lb n="15"/>
            in eis, quorum corda per suam fidem mundans ab <lb/>
            illorum inmundissima dominatione liberauit. 
</p>
          <p rend="script">Homo itaque mortalis et miser longe seiunctus ab inmortalibus <lb/>
            et beatis quid eligat medium, per quod inmortalitati <lb/>
            et beatitudini copuletur? Quod possit delectare in daemonum <lb n="20"/>
            in mortalitate , miserum est; quod posset offendere in Christi <lb/>
            mortalitate, iam non est. Ibi ergo cauenda est miseria sempiterna; <lb/>
            hic mors timenda non est, quae non esse potuit <lb/>
            sempiterna, et beatitudo amanda est sempiterna. Ad hoc se <lb/>
            quippe interponit medius inmortalis et miser, ut ad inmortalitatem <lb n="25"/>
            beatam transire non sinat, quoniam persistit quod

<note type="footnote" rend="script"> I fructus est <hi rend="italic">v</hi> meditat ionis <hi rend="italic">1</hi> 2 liberando 8 3 remanerent, ent <lb/>
            I <lb/>
            <hi rend="italic">In. 2, C</hi> 4 oportut <hi rend="italic">C</hi> 6 et <hi rend="italic">om. I</hi> per id <hi rend="italic">8</hi> transferre <hi rend="italic">Cl</hi> <lb/>
            14 per immortalitatis iactantiam s seducere <hi rend="italic">e</hi> et sue mortalitatis <lb/>
            humilitate, <hi rend="italic">in marg</hi>. et sue mortis hutilitate <hi rend="italic">(siel) e</hi> 15 suae <hi rend="italic">om</hi>. at <lb/>
            bonitate <hi rend="italic">superscripto</hi> i benignitate <hi rend="italic">b;</hi> dignitate <hi rend="italic">a Domb.'</hi> dextruxit <hi rend="italic">e</hi> <lb/>
            16 mandans, na <hi rend="italic">ex</hi> m <hi rend="italic">corr., C</hi> 17 eorum 81 18 se, <hi rend="italic">superscripto<lb/>
             m. 1</hi> iunctus, <hi rend="italic">C</hi> 20 posset <hi rend="italic">aes</hi> 21 inmortalitatem <hi rend="italic">C</hi> posset <lb/>
            <hi rend="italic">a bit: P 8 a k f Domb.;</hi> possit <hi rend="italic">Cb2lv</hi> 23 esse non <hi rend="italic">8 v</hi> 24 amando <hi rend="italic">e</hi> <lb/>
            quippe se <hi rend="italic">v</hi> </note> <lb/>
             
<pb n="430"/>
            inpedit, id est ipsa miseria; ad hoc se autem interposuit mortalis <lb/>
            et beatus, ut mortalitate transacta et ex mortuis faceret <lb/>
            inmortales, quod in se resurgendo monstrauit, et ex miseris <lb/>
            beatos, unde numquam ipse discessit. Alius est ergo medius <lb/>
            malus, qui separat amicos; alius bonus, qui reconciliat inimicos.<lb n="5"/>
            Et ideo multi sunt medii separatores, quia multitudo. <lb/>
            quae beata est, unius Dei participatione fit beata; cuius participationis <lb/>
            priuatione misera multitudo malorum angelorum. <lb/>
            quae se obponit potius ad inpedimentum, quam interponit ad <lb/>
            beatitudinis adiutorium, etiam ipsa multitudine obstrepit<lb n="10"/>
            quodam modo, ne possit ad illud unum beatificum perueniri, <lb/>
            ad quod ut perduceremur, non multis, sed uno mediatore <lb/>
            opus erat, et hoc eo ipso, cuius participatione simus beati, <lb/>
            hoc est Verbo Dei non facto, per quod facta sunt omnia. <lb/>
            Nec tamen ob hoc mediator est, quia Verbum; maxime quippe <lb n="15"/>
            inmortale et maxime beatum Verbum longe est a mortalibus <lb/>
            miseris; sed mediator, per quod homo, eo ipso utique ostendens <lb/>
            ad illud non solum beatum, uerum etiam beatificum <lb/>
            bonum non oportere quaeri alios mediatores, per quos arbitremur <lb/>
            nobis peruentionis gradus esse moliendos, quia beatus <lb n="20"/>
            et beatificus Deus factus particeps humanitatis nostrae conpendium <lb/>
            praebuit participandae diuinitatis suae. Neque enim <lb/>
            nos a mortalitate et miseria liberans ad angelos inmortales <lb/>
            beatosque ita perducit, ut eorum participatione etiam nos inmortales <lb/>
            et beati simus; sed ad illam Trinitatem, cuius et <lb n="25"/>
            angeli participatione beati sunt. Ideo quando in forma serui. <lb/>
            ut mediator esset, infra angelos esse uoluit, in forma Dei

<note type="footnote"> 26 Phil. 2, 7 </note>

<note type="footnote" rend="script"> ini <lb/>
            1 autem se <hi rend="italic">v</hi> 2 ac beatus <hi rend="italic">s</hi> 5 inicos <hi rend="italic">C</hi> 8 priuatione <hi rend="italic">sup. lin. C</hi> <lb/>
            11 quod ad modo Cl illud <hi rend="italic">om. p</hi> beatificum <hi rend="italic">C abl</hi> s <hi rend="italic">ak f;</hi> pacificum, <lb/>
            <hi rend="italic">in marg</hi>. uk ad illud unum beatificum, <hi rend="italic">p;</hi> beneficium <hi rend="italic">e;</hi> beatificum <lb/>
            bonum <hi rend="italic">v Domb,</hi> peruenire &amp; e 13 ipso eo v sumus a 14 sed <lb/>
            V <lb/>
            per e 15 est <hi rend="italic">om. C1</hi> maxime, v m. 2, <hi rend="italic">C</hi> 17 ostendens utique <hi rend="italic">v</hi> <lb/>
            23 ad] sed <hi rend="italic">e</hi> 26 participatione <hi rend="italic">om. I</hi> 27 6/, e <hi rend="italic">eras., e</hi> </note> <lb/>
             
<pb n="431"/>
            supra angelos mansit; idem in inferioribus uia uitae, qui in <lb/>
            superioribus uita. 
</p>
          
</div>