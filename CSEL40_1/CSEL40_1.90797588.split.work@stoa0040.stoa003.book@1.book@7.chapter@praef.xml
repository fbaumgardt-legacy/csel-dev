<div xmlns="http://www.tei-c.org/ns/1.0" type="textpart" subtype="chapter" n="praef">
         <ab> <title type="sub">PRAEFATIO. </title> </ab>
          <p>Diligentius me prauas et ueteres opiniones ueritati pietatis <lb/>
            inimicas, quas tenebrosis animis altius et tenacius diuturnus <lb n="10"/>
            humani generis error infixit, euellere adque exstirpare conantem <lb/>
            et illius gratiae, qui hoc ut uerus Deus potest, pro meo <lb/>
            modulo in eius adiutorio cooperantem ingenia celeriora adque <lb/>
            meliora, quibus ad hanc rem superiores libri satis superque <lb/>
            sufficiunt, patienter et aequanimiter ferre debebunt et propter <lb n="15"/>
            alios non putare superfluum, quod iam sibi sentiunt non <lb/>
            necessarium. Multum magna res agitur, cum uera et uere <lb/>
            sancta diuinitas, quamuis ab ea nobis etiam huic, quam nunc <lb/>
            gerimus, fragilitati necessaria subsidia praebeantur, non tamen <lb/>
            propter mortalis uitae transitorium uaporem, sed propter uitam <lb n="20"/>
            beatam, quae non nisi aeterna est, quaerenda et colenda <lb/>
            praedicatur. 
</p>
          
</div>