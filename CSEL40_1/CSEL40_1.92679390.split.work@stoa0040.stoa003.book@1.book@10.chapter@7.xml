<div xmlns="http://www.tei-c.org/ns/1.0" type="textpart" subtype="chapter" n="7">
<ab> <title type="sub">CAPUT  VII. </title> </ab>
          <ab> <title type="sub">Quod sanctorum angelorum ea sit in nos dilectio, ut nos non suos, sed unius ueri Dei uelint esse cultores. </title> </ab>
          <p>Merito illi in caelestibus sedibus constituti inmortales et <lb n="5"/>
            beati, qui creatoris sui participatione congaudent, cuius aeternitate <lb/>
            firmi, cuius ueritate certi, cuius munere sancti sunt, <lb/>
            quoniam nos mortales et miseros, ut inmortales beatique simus, <lb/>
            misericorditer diligunt, nolunt nos sibi sacrificari, sed ei, cuius <lb/>
            et ipsi nobiscum sacrificium se esse nouerunt. Cum ipsis enim <lb n="10"/>
            sumus una ciuitas Dei, cui dicitur in psalmo: Gloriosissima <lb/>
            dicta sunt de te, ciuitas Dei; cuius pars in nobis peregrinatur, <lb/>
            pars in illis opitulatur. De. illa quippe superna ciuitate, <lb/>
            ubi Dei uoluntas intellegibilis adque incommutabilis lex <lb/>
            est, de illa superna quodam modo curia (geritur namque ibi <lb n="15"/>
            cura de nobis) ad nos ministrata per angelos sancta illa scriptura <lb/>
            descendit, ubi legitur: Sacrificans dis eradicabitur, <lb/>
            nisi Domino soli. Huic scripturae, huic legi, praeceptis <lb/>
            talibus tanta sunt adtestata miracula, ut satis appareat, <lb/>
            cui nos sacrificari uelint inmortales ac beati, qui hoc nobis <lb n="20"/>
            uolunt esse quod sibi. 
</p>
          
</div>