<div xmlns="http://www.tei-c.org/ns/1.0" type="textpart" subtype="section" n="11">
<p>Ad ista respondete, lupi rapaces, qui pellibus ouinis <lb/>
            indui cupientes beati Cypriani litteras pro uobis esse arbitramini: <lb/>
            contaminabat Cyprianum sacrilegium schismaticorum an non contaminabat?<lb n="5"/>
            si contaminabat, iam tunc periit -ecclesia, non erat . <lb/>
            unde propagaremini. si autem non contaminabat, quo scelere <lb/>
            alieno possunt in unitate contaminari innocentes, si schismatis <lb/>
            sacrilegio non possunt? quare uos ergo separastis? quare, <lb/>
            cum leuiora quae fingitis fugitis, ipsum sacrilegium schismatis<lb n="10"/>
            quod est omnibus grauius commisistis? an forte iam placet <lb/>
            fateri non fuisse iam illos uel schismaticos uel haereticos, <lb/>
            qui extra communionem ecclesiae uel in schismate - aliquo <lb/>
            uel in haerese fuerant baptizati, quia transeundo ad ecclesiam <lb/>
            et errores suos pristinos anathemando destiterant esse quod<lb n="15"/>
            erant? quomodo ergo sine baptismo non super eos remanserant <lb/>
            scelera eorum? an ille baptismus Christi erat, - sed eis <lb/>
            extra ecclesiae communionem prodesse non poterat, cum autem <lb/>
            uen-erunt et anathemato praeterito errore in ecclesiae pacem <lb/>
            per manus inpositionem recepti sunt, tunc in caritate radicatis<lb n="20"/>
            adque fundatis, sine qua infructuosa sunt cetera, prodesse <lb/>
            coepit et ad remissionem peccatorum et ad sanctificationem <lb/>
            uitae quod sine fructu extra portabant? 
</p>
          
</div>