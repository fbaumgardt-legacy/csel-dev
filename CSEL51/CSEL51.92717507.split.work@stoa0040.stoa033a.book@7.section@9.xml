<div xmlns="http://www.tei-c.org/ns/1.0" type="textpart" subtype="section" n="9">
<p>Communicauit ergo et Cyprianus et isti omnes peccatis <lb/>
            alienis, quia cum talibus in communione manserunt, quando<lb n="5"/>
            neminem qui diuersum sensit a iure communionis amouerunt. <lb/>
            ubi est ergo ecclesia? deinde ut de haereticis taceam, cum <lb/>
            uerba huius sententiae etiam de aliis peccatoribus dici possint, <lb/>
            quales in ecclesia secum Cyprianus uidebat gemebat arguebat <lb/>
            ferebat, ubi est ecclesia quae secundum haec uerba iam tunc<lb n="10"/>
            perisse existimatur contagione peccatorum? si autem, sicut se <lb/>
            habet firmissima ueritas, ecclesia permansit et permanet, non <lb/>
            nisi in consensione intellegenda est communio peccatorum <lb/>
            quam uetat apostolus. baptizentur autem iterum haeretici ut <lb/>
            accipiant remissionem peccatorum, si baptizantur iterum peruersi<lb n="15"/>
            et inuidi, qui cum saeculo uerbis et non factis renuntiarent <lb/>
            baptismum quidem accipere potuerunt, sed remissionem <lb/>
            peccatorum non optinuerunt dicente domino: si non dimiseritis, <lb/>
            neque pater uester dimittet uobis. 
</p>
          
</div>