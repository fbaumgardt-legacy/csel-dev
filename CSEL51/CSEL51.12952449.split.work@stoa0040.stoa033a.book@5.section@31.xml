<div xmlns="http://www.tei-c.org/ns/1.0" type="textpart" subtype="section" n="31">
<p><milestone unit="altchapter" n="23"/> Ad Pompeium etiam scripsit Cyprianus de hac <lb/>
            eadem re, ubi aperte indicat Stephanum, quem Romanae ecclesiae <lb/>
            episcopum tunc fuisse didicimus, non solum sibi ad ista <lb n="5"/>
            non consensisse, uerum etiam contra scripsisse adque praecepisse. <lb/>
            qui utique Stephanus non propterea communicauit haereticis, <lb/>
            quia baptisma Christi, quod in eorum peruersitate integrum <lb/>
            mansisse cognouit, inprobare non ausus est. nam si non <lb/>
            habent baptismum qui de deo praua sentiunt, hoc posse et <lb n="10"/>
            intus accidere iam satis ut arbitror disputatum est. apostoli <lb/>
            autem nihil quidem exinde praeceperunt, sed consuetudo illa <lb/>
            quae opponebatur Cypriano ab eorum traditione exordium <lb/>
            sumpsisse credenda est, sicut sunt multa quae uniuersa tenet <lb/>
            ecclesia et ob hoc ab apostolis praecepta bene creduntur, <lb n="15"/>
            quamquam scripta non repperiantur. 
</p>
          
</div>