<div xmlns="http://www.tei-c.org/ns/1.0" type="textpart" subtype="section" n="5">
<p><milestone unit="altchapter" n="3"/> Habere autem baptismum et tradere et accipere <lb/>
            malos nequaquam in melius commutatos et de scripturis canonicis <lb/>
            et de ipsius Cypriani litteris satis ut arbitror demonstrauimus. <lb/>
            quos non pertinere ad sanctam ecclesiam dei, quamuis <lb n="10"/>
            intus esse uideantur, ex hoc apertissime apparet, quia isti sunt <lb/>
            auari raptores faeneratores inuidi maliuoli et cetera huiusmodi, <lb/>
            illa autem columba unica pudica et casta, sponsa sine macula <lb/>
            et ruga, hortus conclusus, fons signatus, paradisus cum fructu <lb/>
            pomorum et cetera quae de illa similiter dicta sunt, quod non <lb n="15"/>
            intellegitur nisi in bonis et sanctis et iustis, id est non tantum <lb/>
            secundum operationes munerum dei bonis malisque communes, <lb/>
            sed etiam secundum intimam et supereminentem caritatem <lb/>
            spiritum sanctum habentibus, quibus dominus dicit: si <lb/>
            cui dimiseritis peccata dimittentur ei et si cui <lb n="20"/>
            tenueritis tenebuntur. 
</p>
          
</div>