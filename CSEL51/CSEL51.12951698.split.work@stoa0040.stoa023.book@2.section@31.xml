<div xmlns="http://www.tei-c.org/ns/1.0" type="textpart" subtype="section" n="31">
<p>Nec ullo modo isti expedire se possunt, cum eis proponitur, <lb n="5"/>
            cur sanctitas sacramenti et haberi et dari possit ab <lb/>
            eo, quem intus sceleratum iam deus damnauit, et tunc ab eo <lb/>
            incipiat dari non posse, cum ab hominibus damnatus fuerit, <lb/>
            cum tamen nec tunc eam possit amittere. postremo cur <sic>Felicianus</sic>, <lb/>
            quem cum Maximiano trecenti decem damnauerunt et <lb n="10"/>
            diu foris in sacrilego, sicut ipsi concilio suo pronuntiauerunt, <lb/>
            schismate fuit, non solum ipsum baptismum, sed etiam ius <lb/>
            dandi non amisit? in honore quippe suo, sicut exierat, ita <lb/>
            receptus est cum his omnibus quos foris positus baptizauit, <lb/>
            nullo eorum rebaptizato, quia si aliquem eorum quos foris <lb n="15"/>
            baptizauerat rebaptizandum esse censerent, iudicarent eum <lb/>
            amisisse ius dandi cum foris esset; et propterea consequens <lb/>
            erat, ut ipsum quoque iterum ordinarent, si illos iterum baptizarent. <lb/>
            sed cum ad pacem Christi reuocantur calumniatores <lb/>
            sunt, cum paci Donati consulunt dissimulatores sunt. quid <lb n="20"/>
            est aliud quam quod eorum Tychonius de illis ait: quod <lb/>
            uolumus sanctum est? 
</p>
          
</div>