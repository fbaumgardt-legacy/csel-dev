<div xmlns="http://www.tei-c.org/ns/1.0" type="textpart" subtype="section" n="64">
<p>Fortassis iste, qui in diuturna tabe purganda causam <lb/>
            posuit cur deberent haeretici baptizari, parceret eis qui in aliquam <lb/>
            haeresem inruentes exiguo illic tempore fuissent et cito <lb/>
            correcti ad catholicam inde migrassent. deinde et ipse parum <lb/>
            aduertit ita dici posse, ut iniqui omnes, qui ad illam petram <lb n="5"/>
            in qua ecclesia significatur adcurrunt, baptizentur, ut mens <lb/>
            iniqua, quae extra petram in harena aedificabat audiendo uerba <lb/>
            Christi et non faciendo, sanctificatione lauacri purgata in melius <lb/>
            reformetur; et tamen non fit, si iam baptizati sunt, etiam si <lb/>
            probentur tales fuisse cum baptizarentur, id est ut saeculo <lb n="10"/>
            uerbis et non factis renuntiarent. 
</p>
          
</div>