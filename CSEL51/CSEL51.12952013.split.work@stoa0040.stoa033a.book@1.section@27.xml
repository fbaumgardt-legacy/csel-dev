<div xmlns="http://www.tei-c.org/ns/1.0" type="textpart" subtype="section" n="27">
<p><milestone unit="altchapter" n="18"/> De baptismi ergo quaestione iam quantum arbitror <lb/>
            satis disserui. et quia hoc manifestissimum schisma est quod <lb n="15"/>
            Donatistarum nomine nuncupatur, restat ut hoc de baptismo <lb/>
            pie credamus quod uniuersa ecclesia a sacrilegio schismatis <lb/>
            remota custodit. in qua tamen si aliud alii et aliud alii adhuc <lb/>
            de ista quaestione salua pace sentirent, donec uniuersali concilio <lb/>
            unum aliquid eliquatum sincerumque placuisset, humanae<lb n="20"/>
            infirmitatis errorem cooperiret caritas unitatis, sicut scriptum <lb/>
            est: quia caritas cooperit multitudinem peccatorum. <lb/>
            qua enim absente cetera inaniter habentur, eadem praesente <lb/>
            quaedam uenialiter non habentur. 
</p>
          
</div>