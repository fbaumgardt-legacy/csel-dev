<div xmlns="http://www.tei-c.org/ns/1.0" type="textpart" subtype="section" n="35">
<p>Si propterea filios deo generare non potest haeresis per <lb/>
            Christum, quia Christi sponsa non est, nec turba illa malorum <lb/>
            intus constitutorum potest, quia et ipsa Christi sponsa non <lb/>
            est. designatur enim Christi sponsa sine macula et ruga. ergo <lb n="20"/>
            aut non omnes baptizati filii sunt dei aut potest et non sponsa <lb/>
            generare filios dei. sicut autem quaeritur, utrum spiritaliter <lb/>
            natus sit qui baptismum Christi aput haereticos accepit, ita <lb/>
            quaeri potest, utrum spiritaliter natus sit qui baptismum Christi <lb/>
            non ad deum ueraci corde conuersus in catholica accepit, nec <lb n="25"/>
            tamen ideo baptismum non accepit. 
</p>
          
</div>