<div xmlns="http://www.tei-c.org/ns/1.0" type="textpart" subtype="section" n="6">
<p>Huc accedit, quia sic homines occulta nescio qua inspiratione <lb n="10"/>
            dei detestantur, si quis iterum baptismum accipiat <lb/>
            quem ubicumque iam acceperat, ut idem ipsi haeretici cum <lb/>
            inde disputant frontem confricent et prope omnes eorum laici, <lb/>
            qui aput eos inueterauerunt et animosam pertinaciam aduersus <lb/>
            catholicam conceperunt, hoc solum illic sibi displicere fateantur <lb n="15"/>
            et multi, qui propter adipiscenda aliqua commoda saecularia <lb/>
            uel incommoda deuitanda transire ad eos uolunt, occultis <lb/>
            conatibus ambiant, ut hoc eis quasi peculiari et domestico <lb/>
            beneficio praestetur, ne rebaptizentur, et nonnulli ceteris eorum <lb/>
            uanis erroribus et falsis criminationibus aduersus catholicam <lb n="20"/>
            ecclesiam credentes hoc uno reuocentur ut eis sociari nolint, <lb/>
            ne rebaptizari cogantur. quem sensum hominum omnia penitus <lb/>
            corda occupantem isti Donatistae metuentes maluerunt recipere <lb/>
            baptismum, qui aput <sic>Maximianistas</sic> quos damnauerunt datus <lb/>
            est, et eo modo sibi linguas praecidere et ora oppilare quam <lb n="25"/>
            denuo baptizare tot homines Mustitanae et Assuritanae et <lb/>
            aliarum plebium, quas cum Feliciano et Praetextato et ceteris <lb/>
            a se damnatis et ad se redeuntibus susceperunt. 
</p>
          
</div>