<div xmlns="http://www.tei-c.org/ns/1.0" type="textpart" subtype="section" n="27">
<p>Huic respondetur: Cur non etiam ille duos baptismos facit <lb/>
            qui dicit quia et iniqui baptizant? cum enim iusti et iniqui contrarii <lb/>
            sibi sint, baptismus quem dant iusti, qualis erat Paulus <lb/>
            uel etiam qualis erat Cyprianus, non est contrarius baptismo <lb n="15"/>
            quem dabant iniqui illi qui oderant Paulum, quos non haereticos, <lb/>
            sed malos catholicos Cyprianus intellegit. et cum contrariae <lb/>
            sibi sint continentia quae fuit in Cypriano et auaritia <lb/>
            quae fuit in collegis Cypriani, baptismus tamen quem Cyprianus <lb/>
            dabat non erat contrarius baptismo quem illi dabant,<lb n="20"/>
            sed unus et idem, quia ille baptizat de quo dictum est: <lb/>
            ipse est qui baptizat. 
</p>
          
</div>