<div xmlns="http://www.tei-c.org/ns/1.0" type="textpart" subtype="section" n="15">
<p>At enim peiores sunt exteriores quam interiores mali. <lb/>
            magna quidem quaestio est, utrum peior fuerit Nicolaus iam <lb n="10"/>
            exterior quam Simon adhuc interior, quia ille haereticus, iste <lb/>
            magus. quodsi ipsa diuisio, quia uiolatae caritatis certissimum <lb/>
            indicium est, grauius habetur malum, concedo ita esse. sed <lb/>
            multi amissa caritate propterea non exeunt foras, quia saecularibus <lb/>
            emolumentis tenentur et sua quaerentes, non quae Iesu <lb n="15"/>
            Christi, non a Christi unitate, sed a suis commodis nolunt <lb/>
            recedere. unde dictum est in laude caritatis: non quaerit <lb/>
            quae sua sunt. 
</p>
          
</div>