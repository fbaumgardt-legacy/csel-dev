<div xmlns="http://www.tei-c.org/ns/1.0" type="textpart" subtype="section" n="4">
<p><milestone unit="altchapter" n="2"/> Sed etsi de aliquo alio in secunda ad Corinthios epistula <lb/>
            locutus est apostolus, et ibi tamen significauit, quanta <lb/>
            caritate in quemquam debeat ecclesiastica uindicta procedere. <lb n="5"/>
            hoc est illud, quod isti non intellegentes inter calumnias suas <lb/>
            solent habere praecipuum: <hi rend="italic">emendabit me iustus in misericordia <lb/>
            et arguet me; oleum autem peccatoris non impinguabit <lb/>
            caput meum</hi>. quia uero isti non in misericordia <lb/>
            emendare nouerunt, et Caeciliani innocentiam saeuis suspicionibus<lb n="10"/>
            insectati sunt et Optati Gildoniani potentiam oleo <lb/>
            fallacis adulationis unxerunt. nam si propter uinculum pacis <lb/>
            iniquitatem Optati gementes lugentesque tolerarent, non utique <lb/>
            pacem ueram atque catholicam in orbis terrarum sancta unitate <lb/>
            dirrumperent aut certe a maioribus suis nefaria caecitate<lb n="15"/>
            dirruptam ita dolerent, ut saltem aput se experti, quam multos <lb/>
            malos pro pace Donati ferre cogantur, impacatas illorum calumnias <lb/>
            pace suae correctionis extinguerent. 
</p>
          
</div>