<div xmlns="http://www.tei-c.org/ns/1.0" type="textpart" subtype="section" n="70">
<p>Plane si non est baptismus patris et filii et spiritus <lb/>
            sancti nomine consecratus, haereticorum deputetur et iniquum<lb n="10"/>
            a nobis omni contestatione refutetur; si autem hoc in eo <lb/>
            nomen agnoscimus, melius uerba euangelica ab haereticorum <lb/>
            errore distinguimus et quod in eis probum est adprobamus, <lb/>
            quod mendosum est emendamus. 
</p>
          
</div>