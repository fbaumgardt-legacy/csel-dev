<div xmlns="http://www.tei-c.org/ns/1.0" type="textpart" subtype="section" n="73">
<p>Rescindatur ergo, quod baptizant qui audiunt uerba dei<lb n="5"/>
            et non faciunt, cum ab iniquitate ad iustitiam, hoc est ab <lb/>
            harena ad petram migrare coeperint. quod si non fit, quia et <lb/>
            in ipsis quod Christi erat eorum iniquitatibus non uiolabatur, <lb/>
            hoc etiam de haereticis intellegatur. nam nec eadem spes illis <lb/>
            est, quamdiu in harena sunt, quae illis qui super petram<lb n="10"/>
            sunt; tamen idem baptisma est in utrisque, quamuis sicut spes <lb/>
            una ita et unum baptisma dictum sit. 
</p>
          
</div>