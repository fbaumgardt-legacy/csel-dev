<div xmlns="http://www.tei-c.org/ns/1.0" type="textpart" subtype="section" n="1">
          <p><milestone unit="altchapter" n="1"/> 
          Quantum pro nobis hoc est pro pace catholica faciant <lb/>
            ea quae tamquam ex auctoritate beati Cypriani aduersus nos <lb/>
            a parte Donati proferuntur, et quantum sint aduersus eos a <lb/>
            quibus proferuntur, adiuuante domino demonstrare proposui. <lb n="5"/>
            si qua ergo me respondendi necessitas ea quae iam in aliis <lb/>
            libris posui rursus commemorare coegerit, quamquam id modice <lb/>
            faciam, his qui iam illa legerunt et tenent onerosum esse non <lb/>
            debet, quia et ea quae instructioni sunt necessaria saepius <lb/>
            oportet insinuare tardioribus, et cum eadem multipliciter uarieque<lb n="10"/>
            uersantur adque tractantur, ipsos quoque capaciore intellegentia <lb/>
            praeditos adiuuant et ad facilitatem sciendi et ad <lb/>
            copiam disserendi. noui etiam quemadmodum soleat contristare <lb/>
            lectorem, cum ab eo libro quem gerit in manibus, quando in <lb/>
            aliquem nodum quaestionis inciderit, in alium mittitur ubi<lb n="15"/>
            eius solutionem requirat, quem forte non habet. quapropter <lb/>
            quaecumque in aliis libris iam diximus si necessitas praesentium <lb/>
            quaestionum breuiter iterare conpulerit, ignoscant scientes, <lb/>
            ne offendantur nescientes. satius est enim offerre habenti quam <lb/>
            differre non habentem. <lb n="20"/>
            
</p>
          
</div>