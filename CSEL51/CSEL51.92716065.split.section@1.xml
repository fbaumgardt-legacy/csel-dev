<div xmlns="http://www.tei-c.org/ns/1.0" type="textpart" subtype="section" n="1"><ab>
            <title type="sub">PSALMUS CONTRA PARTEM DONATI, LIBER I. </title>
          </ab>
          

<p>Uolens etiam causam Donatistarum ad ipsius humillimi <lb/>
            uulgi et omnino inperitorum atque idiotarum notitiam peruenire <lb/>
            et eorum, quantum fieri per nos posset, inhaerere memoriae, <lb/>
            psalmum, qui eis cantaretur, per latinas litteras feci, sed <lb/>
            usque ad U litteram, quales abecedarias appellant. tres uero <lb/>
            ultimas omisi, sed pro eis nouissimum quasi epilogum adiunxi, <lb/>
            tamquam eos mater adloqueretur ecclesia. ypopsalma etiam, <lb/>
            quod respondetur, et prooemium causae, quod uoluimus ut <lb/>
            cantaretur, non sunt in ordine litterarum; earum quippe ordo <lb/>
            incipit post prooemium. ideo autem non aliquo carminis genere <lb/>
            id fieri uolui, ne me necessitas metrica ad aliqua uerba, quae <lb/>
            uulgo minus sunt usitata, conpelleret. 
</p>
          
</div>