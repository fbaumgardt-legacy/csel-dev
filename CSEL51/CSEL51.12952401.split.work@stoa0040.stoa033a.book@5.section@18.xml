<div xmlns="http://www.tei-c.org/ns/1.0" type="textpart" subtype="section" n="18">
<p>'At enim multo magis post haereticum baptizandum est, <lb/>
            quia Iohannes haereticus non erat et tamen post eum baptizatum<lb n="5"/>
            est'. 'sic', dicit aliquis, 'multo magis post ebriosum baptizandum <lb/>
            est, quia Iohannes sobrius erat et tamen post eum <lb/>
            baptizatum est', et quid ei respondeamus non habebimus nisi <lb/>
            baptizatis a Iohanne baptismum Christi non habentibus esse <lb/>
            traditum, in quibus autem est baptismus Christi, quibuslibet<lb n="10"/>
            peruersitatibus eorum nullo modo fieri, ut non sit in eis baptismus <lb/>
            Christi. 
</p>
          
</div>