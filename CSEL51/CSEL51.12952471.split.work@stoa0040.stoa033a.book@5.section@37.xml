<div xmlns="http://www.tei-c.org/ns/1.0" type="textpart" subtype="section" n="37">
<p><milestone unit="altchapter" n="26"/> Iam uero cum dicit episcopum docibilem esse <lb/>
            debere et adiungit: docibilis autem ille est qui est ad<lb n="15"/>
            discendi patientiam lenis et mitis. oportet enim <lb/>
            episcopos non tantum docere, sed et discere, quia <lb/>
            et ille melius docet qui cotidie crescit et proficit <lb/>
            discendo meliora, his utique uerbis satis indicat uir sanctus <lb/>
            et pia caritate praeditus non esse metuendum sic eius epistulas<lb n="20"/>
            legere, ut, si quid postea pluribus et diuturnioribus inquisitionibus <lb/>
            conpertum ecclesia confirmauit, non ambigamus, quia, <lb/>
            sicut multa erant quae doctus Cyprianus doceret, sic erat et <lb/>
            aliquid quod Cyprianus docibilis disceret. quod autem nos <lb/>
            ammonet, ut ad fontem recurramus, id est ad apostolicam<lb n="25"/>
            traditionem, et inde canalem in nostra tempora dirigamus, <lb/>
            optimum est et sine dubitatione faciendum. traditum est

<note type="footnote"> 10 cf. Cypr. ep. 74, 8 14 cf. II Tim. 2, 24 15 Cypr. ep. 74, 10 <lb/>
            25 cf. Cypr. ep. 74, 10 27 Cypr. ep. 74, 11 </note>

<note type="footnote"> 2 staphanus <hi rend="italic">L</hi> enim <hi rend="italic">JK et in ras. L</hi> autem <hi rend="italic">cet. v</hi> 6 deuersa <lb/>
            <hi rend="italic">Ntnl</hi> 7 indignaretur <hi rend="italic">Nv</hi> 8 disceptione <hi rend="italic">Lml</hi> 9 oriretur <hi rend="italic">Jm2LM<lb/>
             Nm2;mlv</hi> 13 frustra <hi rend="italic">L</hi> 15 docibiles <hi rend="italic">jxwil</hi> 16 discendum <hi rend="italic">Vv</hi> patientia <lb/>
            <hi rend="italic">v</hi> 17 episcopus <hi rend="italic">Nml</hi> episcopum <hi rend="italic">v</hi> 18 cottidie p. 22 compertum <lb/>
            <hi rend="italic">KL</hi> ecclesiam p confirmauerit <hi rend="italic">Vv</hi> 25 admonet <hi rend="italic">MNm2</hi> <lb/>
            26 carnalem <hi rend="italic">L</hi> </note> <lb/>
             
<pb n="293"/>
            ergo nobis, sicut ipse commemorat, ab apostolis, quod sit <lb/>
            unus deus et Christus unus et una spes et fides <lb/>
            una et una ecclesia et baptisma unum. cum ergo <lb/>
            ipsis apostolorum temporibus inueniamus fuisse quosdam <lb/>
            quibus una spes non erat et unus baptismus erat, ex ipso <lb n="5"/>
            fonte ita in nos ducitur ueritas, ut appareat nobis sic fieri <lb/>
            posse, ut, cum sit una ecclesia sicut spes una et baptisma <lb/>
            unum, habeant tamen unum baptisma qui non habent unam <lb/>
            ecclesiam, sicut illis etiam temporibus fieri potuit, ut baptisma <lb/>
            unum haberent qui unam spem non haberent. quomodo enim <lb n="10"/>
            habebant unam spem cum sanctis et iustis illi qui dicebant: <lb/>
            manducemus et bibamus, cras enim morimur, dicentes <lb/>
            quod non esset resurrectio mortuorum? et tamen in ipsis <lb/>
            erant quibus idem apostolus dicit: numquid Paulus pro <lb/>
            nobis crucifixus est aut in nomine Pauli baptizati <lb n="15"/>
            estis? ad eos enim apertissime scribit dicens: quomodo <lb/>
            dicunt quidam in uobis quia resurrectio mortuorum <lb/>
            non est? 
</p>
          
</div>