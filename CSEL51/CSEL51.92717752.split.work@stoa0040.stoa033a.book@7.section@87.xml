<div xmlns="http://www.tei-c.org/ns/1.0" type="textpart" subtype="section" n="87">
<p>Immo translati ad petram et columbae sociati accipiant <lb/>
            remissionem peccatorum quam habere non poterant extra <lb/>
            petram et extra columbam, siue aperte foris sicut haeretici <lb/>
            siue tamquam intus sicut perditi catholici. quos tamen baptismum <lb/>
            sine remissione peccatorum et habere et dare manifestum <lb n="5"/>
            est, cum et ab ipsis tales accipiunt, qui non in melius <lb/>
            commutati deum labiis honorant, cor autem eorum longe est <lb/>
            ab eo, tamen sic est unum baptisma quomodo est una columba, <lb/>
            cum possint qui non sunt in columba communiter <lb/>
            baptisma tamen habere communiter. <lb n="10"/>
            
</p>
          
</div>