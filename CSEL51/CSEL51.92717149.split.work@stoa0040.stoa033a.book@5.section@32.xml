<div xmlns="http://www.tei-c.org/ns/1.0" type="textpart" subtype="section" n="32">
<p>'At enim scriptum est de haereticis quod a semet ipsis <lb/>
            damnati sunt.' quid ergo? et illi non a semet ipsis damnati <lb/>
            sunt quibus dictum est: in quo enim alterum iudicas <lb/>
            temet ipsum condemnas? his autem dicit apostolus: qui <lb n="20"/>
            praedicas non furandum furaris et cetera. et tales <lb/>
            profecto erant illi, qui, cum essent episcopi et cum ipso Cypriano <lb/>
            in unitate catholica constituti, fundos insidiosis fraudibus <lb/>
            rapiebant, praedicantes utique populo apostoli uerba dicentis: <lb/>
            neque rapaces regnum dei possidebunt. <lb n="25"/>
            
</p>
          
</div>