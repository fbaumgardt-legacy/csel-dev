<div xmlns="http://www.tei-c.org/ns/1.0" type="textpart" subtype="section" n="68">
<p>Iste si conuinceret eos qui diuersa sentiebant et hoc <lb/>
            tenebant, quod etiam postea totus orbis christiano concilio <lb/>
            confirmatus optinuit, ita consuetudinem sequi ut contemnerent <lb n="5"/>
            ueritatem, haec uerba formidare deberemus; cum uero illa <lb/>
            consuetudo et a ueritate propagata et ueritate roborata repperiatur, <lb/>
            nihil in hac sententia pertimescimus. et tamen si illi <lb/>
            circa fratres inuidi erant et maligni aut circa deum ingrati, <lb/>
            ecce qualibus communicabant, ecce quales diuersa sentientes, <lb n="10"/>
            sicut Cyprianus praedixit, a iure communionis non amouebant, <lb/>
            ecce a quibus non polluebantur in conseruatione unitatis, ecce <lb/>
            quantum amandum sit uinculum pacis, ecce quid considerent <lb/>
            qui nobis de praecessorum episcoporum concilio calumniantur, <lb/>
            quorum caritatem non imitantur et quorum exemplo considerato <lb n="15"/>
            iure damnantur. si consuetudo erat, sicut haec sententia testis <lb/>
            est, ut haeretici uenientes ad ecclesiam cum baptismate quod <lb/>
            habebant susciperentur, aut hoc recte fiebat <sic>aufr</sic> mali bonos in <lb/>
            unitate non maculant. si recte fiebat, cur orbem terrarum, quia <lb/>
            sic recipiuntur, accusant? si autem mali bonos in unitate <choice><sic>aon</sic><corr>non</corr></choice> <lb n="20"/>
            maculant, quomodo se a crimine sacrilegae separationis excusant? <lb/>
            </p>
          
</div>