<div xmlns="http://www.tei-c.org/ns/1.0" type="textpart" subtype="section" n="16">
<p><milestone unit="altchapter" n="11"/> Propter hoc eos habemus inimicos, quia uera dicimus, <lb/>
            quia tacere metuimus, quia cessare ab instantia quanta possumus <lb/>
            formidamus, quia obtemperamus apostolo dicenti: praedica <lb/>
            uerbum, insta opportune inportune, argue hortare <lb/>
            increpa. sed, sicut euangelium loquitur, diligunt gloriam<lb n="5"/>
            hominum magis quam dei et reprehendi ad tempus <lb/>
            timent, damnari in sempiternum non timent. uident etiam ipsi <lb/>
            quid mali faciant, uident non esse quid omnino respondeant, <lb/>
            sed nebulas imperitis offundunt, cum ipsi uiui sorbeantur, id <lb/>
            est scientes et agnoscentes intereant. uiderunt horrere homines<lb n="10"/>
            et grauiter detestari, quod etiam se ipsi in multa schismata <lb/>
            diuiserunt et maxime in Africae capite et notissima ciuitate <lb/>
            Karthagine. conati sunt resarcire dedecus pannorum suorum; <lb/>
            putantes quod possent Maximianistas auferre magno conatu <lb/>
            per Optatum Gildonianum fortiter institerunt, multa illis mala<lb n="15"/>
            et persecutiones saeuissimas intulerunt, receperunt inde aliquos, <lb/>
            putantes quod possent omnes eodem terrore conuerti, <lb/>
            his autem quos receperunt noluerunt facere iniuriam, ut ab <lb/>
            eis in schismate baptizatos denuo baptizarent uel potius ab <lb/>
            his ipsis rebaptizari eos facerent intus a quibus baptizati erant<lb n="20"/>
            foris, adque hoc modo suae nefariae consuetudini praescripserunt. <lb/>
            sentiunt quam scelerate iam faciant recepto baptismo <sic>Magimianistarum</sic> <lb/>
            uiolare baptismum orbis terrarum, sed timent <lb/>
            rebaptizatos suos, ne forte non eis parcant, si ipsi pepercerint <lb/>
            ceteris, ne de illis exigant animas suas, si animas aliorum <lb n="25"/>
            trucidare cessauerint. 
</p>
          
</div>