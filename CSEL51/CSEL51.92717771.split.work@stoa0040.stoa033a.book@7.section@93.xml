<div xmlns="http://www.tei-c.org/ns/1.0" type="textpart" subtype="section" n="93">
<p>Communicationem credo eam dicit quae pertinet ad columbae <lb/>
            societatem. nam in participatione sacramentorum procul <lb/>
            dubio communicabant eis neminem iudicantes nec a iure <lb/>
            communionis aliquem si diuersum sentiret amouentes. sed <lb n="10"/>
            quolibet modo dixerit, non magnopere uerba haec refellenda <lb/>
            sunt. certe enim non communicet haereticus nisi ecclesiastico <lb/>
            baptismo baptizatus. constat autem ecclesiasticum esse baptismum <lb/>
            etiam aput haereticos uerbis euangelicis consecratum, <lb/>
            sicut ipsum euangelium ecclesiasticum est nec ad eorum pertinet <lb n="15"/>
            peruersitatem, sed utique suam retinet sanctitatem. 
</p>
          
</div>