<div xmlns="http://www.tei-c.org/ns/1.0" type="textpart" subtype="section" n="50">
<p>Huic totidem uerbis ita respondetur: 'Qui maliuolos et <lb/>
            inuidos potestatem baptizandi habere dicit, dicat prius quis <lb n="10"/>
            maliuolentiam inuidiamque condiderit. si enim maliuolentia et <lb/>
            inuidia a deo est, habere et indulgentiam diuinam potest; si <lb/>
            uero a deo non est, quomodo gratiam dei aut habere aut conferre <lb/>
            alicui potest?' sed sicut ista eodem modo dicta manifestissime <lb/>
            falsa sunt, sic etiam illa, quae ut conuincerentur <lb n="15"/>
            haec dicta sunt. baptizant enim maliuoli et inuidi, sicut concedit <lb/>
            ipse Cyprianus, quia eos etiam intus esse testatur. sic <lb/>
            ergo possunt etiam haeretici baptizare, quia baptismus sacramentum <lb/>
            Christi est, inuidia uero et haeresis opera diaboli, <lb/>
            quae quisquis habuerit non hinc efficit ut, si habet sacramentum <lb n="20"/>
            Christi, etiam ipsum numeretur inter. opera diaboli. 
</p>
          
</div>