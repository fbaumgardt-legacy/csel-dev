<div xmlns="http://www.tei-c.org/ns/1.0" type="textpart" subtype="section" n="7">
<p>Ecce quemadmodum ad hanc sententiam uenit apostolus, <lb/>
            cuius ultimam particulam ponendam credidit Parmenianus <lb/>
            dicens esse scriptum: <hi rend="italic">auferte malum ex uobis ipsis. quod<lb/>
             utique, inquit, si bonis et integris non noceret, non iuberetur<lb/>
            auferri</hi>. quae autem superius dicta sunt unde ad hoc uentum <lb n="5"/>
            est praetermisit, quibus utique ad id quod persuadere cupiebat, <lb/>
            separationem a malis fieri corporaliter oportere, poterat adiuuari <lb/>
            dicente apostolo: cum eiusmodi ne quidem cibum simul <lb/>
            sumere. cur ergo non commemorauit quod eius intentionem <lb/>
            maxime adiuuare posse uidebatur? cum enim uehementer instet,<lb n="10"/>
            ut a male uiuentibus corporalem separationem faciendam esse <lb/>
            persuadeat, cur non adhibeat apostoli testimonium dicentis: <lb/>
            si quis frater nominatur aut fornicator aut idolis <lb/>
            seruiens aut auarus aut maledicus (aut ebriosus) aut <lb/>
            rapax, cum eiusmodi ne quidem cibum simul sumere,<lb n="15"/>
            nisi quia uidit, si hoc diceret, posse sibi responderi: 'itane <lb/>
            uos, etiamsi fornicatores et idolis seruientes aut non habetis <lb/>
            aut eos ignoratis, nullum auarum aut maledicum aut ebriosum <lb/>
            aut rapacem inter uos uidetis et nostis? cur ergo cum talibus <lb/>
            contra praeceptum apostoli non solum cibum mensae uestrae<lb n="20"/>
            sumitis, sed etiam cenam mensae dominicae communicatis?' <lb/>
            hoc ergo Parmenianus, quantum arbitror, euitare conatus est <lb/>
            ne sibi responderetur, ut id non poneret quod pro eius causa <lb/>
            ualidissime sonare uideretur. nam hoc epistulae apostolicae <lb/>
            capitulum si eum fugisset et ei non occurrisset, non ex eius<lb n="25"/>
            ultima parte poneret: auferte malum ex uobis ipsis. 
</p>
          
</div>