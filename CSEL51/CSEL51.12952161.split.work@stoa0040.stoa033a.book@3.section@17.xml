<div xmlns="http://www.tei-c.org/ns/1.0" type="textpart" subtype="section" n="17">
<p><milestone unit="altchapter" n="12"/> Ideo autem non se nouam aut repentinam rem <lb/>
            statuisse beatus Cyprianus ostendit, quia sub Agrippino <lb/>
            fieri iam coeperat. anni sunt, inquit, multi et longa <lb n="5"/>
            aetas ex quo sub Agrippino bonae memoriae uiro <lb/>
            conuenientes episcopi plurimi hoc statuerunt. <lb/>
            proinde ab ipso Agrippino res noua facta est. quomodo autem <lb/>
            dicat: adque exinde in hodiernum tot milia haereticorum <lb/>
            in prouinciis nostris ad ecclesiam conuersi <lb n="10"/>
            non aspernati sunt neque cunctati. immo et rationabiliter <lb/>
            et libenter amplexi sunt, ut lauacri uitalis <lb/>
            et salutaris baptismi gratiam consequerentur, <lb/>
            non uideo, nisi forte hoc dicat 'exinde in hodiernum', <lb/>
            quia nulla de illis, ex quo in ecclesia per Agrippini concilium <lb n="15"/>
            baptizati sunt, quaestio alicuius excommunicationis exorta est. <lb/>
            ceterum si permanebat ab Agrippino usque ad Cyprianum <lb/>
            consuetudo baptizandi ab haereticis uenientes, ut quid facta <lb/>
            sunt a Cypriano de hac re concilia? ut quid eidem Iubaiano <lb/>
            dicit non se rem nouam facere aut repentinam, sed ab Agrippino <lb n="20"/>
            institutam? cur enim Iubaianus de nouitate turbaretur, <lb/>
            ut eum per auctoritatem Agrippini sanari oporteret, si ab <lb/>
            Agrippino usque ad Cyprianum hoc tenebat ecclesia? cur <lb/>
            denique tot eius collegae in concilio dixerunt rationem et <lb/>
            ueritatem consuetudini praeponendam ac non potius dixerunt <lb n="25"/>
            eos, qui aliud facere uellent, et contra ueritatem et contra <lb/>
            consuetudinem facere? 
</p>
          
</div>