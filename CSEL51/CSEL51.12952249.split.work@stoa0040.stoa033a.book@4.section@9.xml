<div xmlns="http://www.tei-c.org/ns/1.0" type="textpart" subtype="section" n="9">
<p>Non ergo inuenimus ab apostolis aliquem, cum aput <lb/>
            haereticos baptizatus esset, in eodem baptismo admissum esse <lb/>
            et communicasse. sed neque hoc inuenimus, ab haereticis aliquem<lb n="5"/>
            uenientem, qui aput illos fuerit baptizatus, ab apostolis <lb/>
            denuo baptizatum. sed illa consuetudo, quam etiam tunc homines <lb/>
            sursum uersus respicientes non uidebant a posterioribus <lb/>
            institutam, recte ab apostolis tradita creditur, et talia multa <lb/>
            sunt, quae longum est repetere. quapropter si non nihil dicebant,<lb n="10"/>
            quibus id quod ei uisum est uolens persuadere Cyprianus <lb/>
            ait: nec quisquam dicat: 'quod accepimus ab apostolis <lb/>
            hoc sequimur', quanto robustius nunc dicimus: <lb/>
            'quod ecclesiae consuetudo semper tenuit et quod haec disputatio <lb/>
            dissuadere non potuit et quod plenarium concilium confirmauit, <lb n="15"/>
            hoc sequimur'! huc accedit, quia bene perspectis ex <lb/>
            utroque latere disputationis rationibus et scripturarum testimoniis <lb/>
            potest etiam dici: 'quod ueritas declarauit, hoc sequimur.' <lb/>
            </p>
          
</div>