<div xmlns="http://www.tei-c.org/ns/1.0" type="textpart" subtype="section" n="7">
<p>Quod enim de Ossio dixit Cordubensi quondam catholico <lb/>
            episcopo, flagitandum est ut probent non solum talem illum<lb n="10"/>
            fuisse qualem dicunt, sed quod talis fuerit manifestum illis <lb/>
            fuisse, quibus eum communicasse asserunt. hoc enim nisi <lb/>
            probauerint, frustra se dicunt scisse qualis fuerit, quia nescientibus <lb/>
            obesse non potuit, a quibus se isti innocentibus separando <lb/>
            propter ipsam separationis sacrilegam iniquitatem innocentes<lb n="15"/>
            esse non possunt. hoc enim magis credibile est — si <lb/>
            tamen Ossius ab Hispanis damnatus a Gallis est absolutus —, <lb/>
            fieri potuisse, ut falsis criminationibus Hispani circumuenti et <lb/>
            callida insidiarum fraude decepti contra innocentem ferrent <lb/>
            sententiam et postea pacifice in humilitate christiana cederent<lb n="20"/>
            sententiae collegarum, quibus illius innocentia comprobata est, <lb/>
            ne peruicaci et animosa peruersitate priores suas sententias <lb/>
            defendendo in sacrilegium schismatis, quod omnia scelera <lb/>
            supergreditur, caecitate impietatis inruerent, sicut isti miseri <lb/>
            fecerunt et nec sero saltem totiens diuisi atque concisi sentiunt<lb n="25"/>
            quod fecerunt. 
</p>
          
</div>