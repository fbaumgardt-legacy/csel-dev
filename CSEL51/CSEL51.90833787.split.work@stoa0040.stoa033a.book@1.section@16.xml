<div xmlns="http://www.tei-c.org/ns/1.0" type="textpart" subtype="section" n="16">
<p>His ita resistimus secundum scripturas eos interrogantes, <lb/>
            ut quod a nobis quaerunt sibi ipsi respondeant. quaero enim <lb/>
            ut dicant, utrum dimittantur peccata ubi caritas non est. peccata <lb/>
            enim tenebrae animarum sunt. audimus quippe lohannem <lb/>
            dicentem: qui odit fratrem suum, in tenebris est <lb n="10"/>
            usque adhuc. nulli autem schismata facerent, si fraterno <lb/>
            odio non excaecarentur. si ergo dicimus non ibi dimitti peccata, <lb/>
            quomodo renascitur qui aput eos baptizatur? quid est enim <lb/>
            renasci per baptismum nisi a uetustate renouari? quomodo <lb/>
            autem renouatur a uetustate cui peccata praeterita non dimittuntur? <lb n="15"/>
            quodsi renatus non est, nec Christum induit, ex quo <lb/>
            conficitur ut denuo baptizandus uideatur, quia dicit apostolus: <lb/>
            quotquot enim in Christo baptizati estis Christum <lb/>
            induistis; quem ille si non induit, nec in Christo baptizatus <lb/>
            habendus est. porro quia in Christo dicimus baptizatum, fatemur <lb n="20"/>
            eum Christum induisse, et si hoc fatemur, regeneratum <lb/>
            fatemur. quod si ita est, et peccata dimissa sunt. quomodo <lb/>
            ergo dicit Iohannes: qui odit fratrem suum, in tenebris <lb/>
            manet usque adhuc, si iam facta est remissio peccatorum? <lb/>
            an non est in schismate odium fraternum? quis hoc dixerit, <lb n="25"/>
            cum et origo et pertinacia schismatis nulla sit alia nisi odium <lb/>
            fratris? 
</p>
          
</div>