<div xmlns="http://www.tei-c.org/ns/1.0" type="textpart" subtype="section" n="2">
<p>Sicut enim homo spiritalis habens finem praecepti, id est <lb/>
            caritatem de corde puro et conscientia bona et fide non ficta, <lb/>
            potest aliquid ex corpore quod adhuc corrumpitur et adgrauat <lb/>
            animam minus liquide cernere et aliter sapere quod in eadem

<note type="footnote"> 8 Ioh. 20, 23 23 II Tim. 2, 19 25 Matth. 23, 3 26 cf. I <lb/>
            Tim. 1, 5 28 cf. Sap. 9, 15 </note>

<note type="footnote"> 1 usus <hi rend="italic">(i pr</hi>. affectus <hi rend="italic">Nml</hi> 3 non illic <hi rend="italic">v</hi> 6 aperiant <hi rend="italic">ex</hi> appereant <lb/>
            <hi rend="italic">N</hi> 9 tenuitenueritis <hi rend="italic">J</hi> 13 caracterem <hi rend="italic">JLMNpq</hi> a <hi rend="italic">om. J</hi> <lb/>
            16 caracterem <hi rend="italic">JLNa dominum Lml</hi> 17 caracterem <hi rend="italic">JXp</hi> 20 usque <lb/>
            in finem <hi rend="italic">L</hi> 21 erant <hi rend="italic">J</hi> 24 clamet <hi rend="italic">Jml</hi> 29 eadam <hi rend="italic">L</hi> </note> <lb/>
             
<pb n="299"/>
            caritate permanenti deus cum uoluerit reuelabit, sic in homine <lb/>
            carnali adque peruerso potest aliquod bonum et utile <lb/>
            <choice><sic>repperin</sic><corr>repperiri</corr></choice>, quod aliunde sit, non ex ipso. nam ut in palmite <lb/>
            fructuoso inuenitur aliquid quod purgandum sit, ut maiorem <lb/>
            fructum ferat, ita et in arundine sterili adque arida uel alligata <lb n="5"/>
            solet uua pendere. et ideo sicut stultum est fructiferi palmitis <lb/>
            purgamenta diligere, commode autem facit qui poma suauia <lb/>
            ubicumque suspensa non respuit, ita quisquis ab unitate praecisus <lb/>
            propterea rebaptizat, quia Cypriano uisum est ab haereticis <lb/>
            uenientes denuo baptizari oportere, laudanda in tanto uiro <lb n="10"/>
            auersatur et emendanda sectatur nec ea ipsa quae sectatur <lb/>
            adsequitur. ille enim dum zelo dei grauiter detestatur eos, qui <lb/>
            se ab unitate separauerunt, etiam ab ipso baptismo separatos <lb/>
            esse arbitratus est; isti autem parum sceleris putantes, quod <lb/>
            ipsi a Christi unitate separati sunt, etiam baptismum eius <lb n="15"/>
            illic non esse et secum exisse contendunt. tam ergo longe sunt <lb/>
            a fecunditate Cypriani, ut nec purgamentis eius aequentur. 
</p>
          
</div>