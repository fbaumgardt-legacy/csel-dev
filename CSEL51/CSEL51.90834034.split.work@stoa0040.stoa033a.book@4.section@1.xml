<div xmlns="http://www.tei-c.org/ns/1.0" type="textpart" subtype="section" n="1">
          <p><milestone unit="altchapter" n="1"/> 
         Ecclesia paradiso conparata indicat nobis posse quidem <lb/>
            baptismum eius homines etiam foris accipere, sed salutem <lb/>
            beatitudinis extra eam neminem uel percipere uel tenere. nam <lb/>
            et flumina de fonte paradisi, sicut scriptura testatur, etiam <lb n="5"/>
            foras largiter manauerunt. nominatim quippe commemorantur <lb/>
            et per quas terras fluant et quia extra paradisum constitutae <lb/>
            sunt omnibus notum est. nec tamen in Mesopotamia uel in <lb/>
            Aegypto, quo illa flumina peruenerunt, est felicitas uitae quae <lb/>
            in paradiso commemoratur. ita fit, ut, cum paradisi aqua sit <lb n="10"/>
            extra paradisum, beatitudo tamen non sit nisi intra paradisum. <lb/>
            sic ergo baptismus ecclesiae potest esse extra ecclesiam, <lb/>
            munus autem beatae uitae non nisi intra ecclesiam repperitur, <lb/>
            quae super petram etiam fundata est, quae ligandi et soluendi <lb/>
            claues accepit. haec est una quae tenet et possidet omnem <lb n="15"/>
            sponsi sui et domini potestatem, per quam coniugalem potestatem <lb/>
            etiam de ancillis filios parere potest, qui si non superbiant, <lb/>
            in sortem hereditatis uocantur, si autem superbiant, <lb/>
            extra remanebunt. 
</p>
          
</div>