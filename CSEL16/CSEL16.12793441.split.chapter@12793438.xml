<div xmlns="http://www.tei-c.org/ns/1.0" type="textpart" subtype="chapter">
          <head>
            <title type="main">S. PAULINI EPIGRAMMA. </title>
          </head>
          <ab>
            <title type="sub">PROOEMIUM. </title>
          </ab>
          <p>Hoc carmen, quod et ipsum contineri libro Parisiensi 7558 <lb/>
            f. 87u-90r Claudii Marii Uictoris Alethiae subiunctum supra <lb/>
            diximus, idem, cuius fraudes modo notauimus, Gagneius primus <lb/>
            edidit ita, ut non curans quod in codice Lugdunensi, si quidem <lb/>
            talem librum habuit, sine dubio eodem modo quo in Parisiensi <lb/>
            inscriptum erat 'S. Paulini epigramma', Uictori id adscriberet <lb/>
            hoc titulo adiecto 'Claudii Marii Uictoris Oratoris Massiliensis <lb/>
            de peruersis suae aetatis moribus, Liber quartus Ad Salmonem'. <lb/>
            quo in titulo G. Fabricius Poet. uet. eccl. p. 350 deleuit uerba <lb/>
            "Liber quartus" et scripsit 'Epistola'. unde iam pro epistula haberi <lb/>
            coeptum est hoc carmen.') sed recte J. C. <sic>vVernsdorf</sic>, qui id <lb/>
            recepit in Poet. lat. min. corp. uol. III, in prooemio p. LXVIIII <lb/>
            statuit non de epistula, sed de sermone cogitandum esse. quamquam <lb/>
            quae ratio esset huius sermonis non bene explicauit, inductus <lb/>
            ex parte in errorem foedis quibus Gagneius (eum enim <lb/>
            codice Parisiensi non cognito sequi coactus erat) hoc quoque <lb/>
            carmen inquinauerat et deformauerat commentis. quam ob rem <lb/>
            de sermonis ratione accuratius exponendum est.

<note type="footnote"> 1) Cum mirum plane sit Fabricium hoc carmen pro epistula habuisse, <lb/>
            coniciat aliquis eum hanc inscriptionem effinxisse ex eo, quod in codice <lb/>
            traditum est 'epigramma'. quod cum insolentius dictum esse uideretur <lb/>
            (significabantur autem hoc uerbo aetate illa carmina breuiora, in primis <lb/>
            ea quibus homines uel res perstringebantur atque exagitabantur), eum ad <lb/>
            hanc coniecturam adductum esse. sed nihil omnino ille de Parisiensi compertum <lb/>
            habuit neque Idacii loci, de quo postea agendum erit, memor fuisse <lb/>
            uidetur. ex Gagnei igitur uerbis 'ad Salmonem' orta est haec inscriptio. </note>

<note type="footnote"> 32* </note>
</p>
<pb n="500"/>
            
          <p>Salmon') quidam, qui sacrorum antistes fuisse uidetur, post <lb/>
            longum tempus eam urbem, in qua educatus atque institutus <lb/>
            erat, reuisit. demigrauerat autem inde, id quod ipse dicit <lb/>
            u. 105, ad Tecum 2) fluuium in Sordonum terram ibique domicilium <lb/>
            collocauerat.3) iam cum ad coenobium, quod erat in <lb/>
            urbe illa, uenisset, excipitur a monacho graui annis, quem <lb/>
            patrem carum uocat (u. 103) eiusque memoriam pio semper <lb/>
            se animo coluisse dicit. unde colligas Salmonem in illo coenobio <lb/>
            educatum atque institutum esse, singulare in ea re monachi <lb/>
            illius studium in se expertum. is igitur Salmonem his uerbis <lb/>
            adloquitur: si eo consilio uenisti, ut templum nostrum uiseres <lb/>
            atque abbatem ipsum adires, cognosces pietatem uere <choice><sic>christianam</sic><corr>Christianam</corr></choice> <lb/>
            in nostro coetu esse; sed si mecum uis confabulari, te in Thesbonis <lb/>
            4) domum ducam. erat autem prope coenobium hospitium, <lb/>
            in quod advenae deuertebantur. iam fingitur Salmonem cum <lb/>
            uiro illo intrasse Thesbonis aedes ibique benigne exceptos <lb/>
            mutuis frui sermonibus hospite et ipso adsidente. atque interrogatus <lb/>
            a monacho Salmo, qui sit rerum status in ea urbe, <lb/>
            qua nunc patria utatur, postquam clades a barbaris acceptas <lb/>
            descripsit, negat calamitate illa ciuium mores emendatos esse, <lb/>
            sed in animis eorum eadem quae ante dominari adfirmat vitia <lb/>
            atque accuratius exponit de uirorum moribus omni modo corruptis. <lb/>
            qua oratione finita Thesbon subicit, etsi dolendus sit <lb/>
            is rerum status, tamen rem tolerabiliorem esse, dummodo ne <lb/>
            feminae eadem labe sint inquinatae; nam longe maius malum <lb/>
            esse feminarum quam uirorum uitam perditam. cui respondet <lb/>
            Salmo ita, <sic>jit</sic> morum corruptelam in feminis etiam grauiorem

<note type="footnote"> 1) Salmonis nomen legitur Sept. I Chron. 2, 11, Ruth 4, 20. 21, N. T. <lb/>
            Matth. 1, 4. 5. </note>

<note type="footnote"> 2) Sic scripsi coniectura ut mihi quidem uidetur probabili neque ullam <lb/>
            aliam huius uersus restituendi uiam inuenio. </note>

<note type="footnote"> 3) Incertum plane est, de quanam urbe cogitandum sit. sed cum ex <lb/>
            eis, quae Salmo narrat, conicias maius atque opulentius id oppidum fuisse, <lb/>
            fortasse Ruscinonem intellegere licet. </note>

<note type="footnote"> 4) De Thesbonis nomine id tantum addo 0=a|3iTr]v uocari Eliam Sept. <lb/>
            III Reg. 17, 1. sed cum <hi rend="italic">e</hi> et i saepissime confundantur in libro Parisiensi, <lb/>
            uide num pro <hi rend="italic">Thesbon</hi> scribendum sit <hi rend="italic">Thisbon</hi>. </note> <lb/>
             
<pb n="501"/>
            esse dicat atque acerrime in eas inuehatur, iam postquam is <lb/>
            querendi finem fecit, monachus dubium esse negat, quin in <lb/>
            urbe illa multi quoque boni sint deoque addicti. quod dum <lb/>
            concedit Salmo, id unum in tanta miseria solacium esse contendit. <lb/>
            simul ea re missa quaerit ex monacho, quae fuerit <lb/>
            eius uita inde ab eo tempore, quo ipse coenobio relicto ad <lb/>
            Tecum <choice><sic>fiuuium</sic><corr>fluuium</corr></choice> abiisset. tum is: libenter, inquit, satisfacerem <lb/>
            tuae voluntati ac de beata qua usus sum vita exponerem, <lb/>
            nisi iam adpetiisset uespera, quae nos monet, ut templum ingrediamur <lb/>
            et cum piorum coetu deo preces offeramus. ita <lb/>
            sermo abruptus in crastinum diem Â«differtur. 
</p>
          <p>Compositum est hoc carmen ea aetate, qua Gallia meridionalis <lb/>
            a Uandalis et Alanis uastabatur. hi enim diserte in u. 19 <lb/>
            commemorantur. quam gentem autem poeta in u. 18 Sarmatarum <lb/>
            nomine significare uoluerit, obscurum est; nam Wernsdorfio <lb/>
            Gothos intellegendos esse statuenti nemo puto fidem <lb/>
            habebit. immo cogitandum esse uidetur de gentibus quibus- <lb/>
            . dam, quae se Alanis adiunxerant. has igitur Sarmatas uocat <lb/>
            poeta, qui ignorabat certe hoc nomen ad Alanos etiam pertinere. <lb/>
            ex terris ad septemtrionem spectantibus descendisse <lb/>
            illas gentes omnes indicatur uoce <hi rend="italic">Riphaei</hi> in uersu 94 mutilato, <lb/>
            quem Gagneius uerbis <hi rend="italic">arcus Alani</hi> non male expleuit. <lb/>
            iam si ea, quae leguntur uu. 20 <choice><sic>squ</sic><corr>sqq</corr></choice>., accuratius inspexeris, <lb/>
            mihi puto adsentieris statuenti eo tempore non continuum bellum <lb/>
            fuisse, sed pacis quaedam interualla etsi incerta atque ambigua. <lb/>
            nam dicitur Gallos tum in <choice><sic>reiicienda</sic><corr>reficienda</corr></choice> quantum id fieri <lb/>
            poterat pristina fortuna occupatos fuisse. quae cum ita sint, <lb/>
            hoc carmen scriptum esse suspicor initio anni CCCCVIII, quo <lb/>
            Constantinus Germanorum impetu represso Galliae si non pacem, <lb/>
            at pacis quandam umbram reddidit.l) ceterum si qua similitudo <lb/>
            intercedit inter Paulini carmen et illud de prouidentia <lb/>
            diuina, quod falso Prospero Aquitano adscribitur, id eo explicandum <lb/>
            est, quod poetae in similibus rebus describendis, etsi non <lb/>
            pendent alii ex aliis, tamen similibus coloribus utuntur. nihil <lb/>
            igitur inde efficitur, quo eum, qui carmen de prouidentia diuina

<note type="footnote"> 1) Wietersheim, Gesch. der Vfilkerw.2 II, 161. </note> <lb/>
             
<pb n="502"/>
            composuit, 1) Paulini epigramma ante oculos habuisse comprobetur. <lb/>
            nam similes colores eis quoque locis, quibus Saluianus <lb/>
            in libris de gubernatione dei clades a barbaris illatas descripsit,2) <lb/>
            haud raro deprehenduntur. 
</p>
          <p>Quod si rogas, quis fuerit Paulinus, unam tantum eamque <lb/>
            satis incertam tibi proponere licet coniecturam. commemorari <lb/>
            enim in Idacii chronico c. XXV Paulinum Baeterrarum episcopum, <lb/>
            quem anno fere CCCC electum post uiginti fere annos <lb/>
            uita excessisse probabiliter statui potest,3) per litteras me <lb/>
            edocuit Petschenig. hunc Paulinum epistulam scripsisse, in <lb/>
            qua multa signa effecta terrifica in ciuitate Baeterris enarrauerit, <lb/>
            refert Idacius. sed quam infirmo nitatur fundamento <lb/>
            haec coniectura, bene intellego. 
</p>
          <p>Fuit autem is, qui hoc carmen conscripsit, litterarum studiis <lb/>
            excultus atque expolitus neque carebat arte in poemate componendo <lb/>
            uersibusque pangendis. adde quod naturalis quaedam <lb/>
            elucet in oratione elegantia ab omni fuco inanique uerborum <lb/>
            strepitu aliena. cum autem inuehitur in aetatis suae uitia, tum <lb/>
            altius adsurgit ac tamquam rapido Summe uerborum grauissimorum <lb/>
            fertur. denique numquam ad seruilem antiquorum poetarum <lb/>
            imitationem descendit, sed quamquam hic illic quaedam <lb/>
            Lucretii et Uergilii in usum suum conuertit, tamen id magis <lb/>
            morem, qui tum erat, secutus orationis exornandae causa quam <lb/>
            quia ingenium eum deficiebat, fecisse uidetur. siue igitur res, <lb/>
            quae in hoc carmine narrantur, siue id ipsum spectas, certe <lb/>
            haud infimum ei inter aetatis illius poemata locum tribuendum <lb/>
            esse adparet.4)

<note type="footnote"> 1) Scriptum est hoc carmen circa a. CCCCXV, cf. Ebert I, 305, adn. 5. </note>

<note type="footnote"> 2) Saluiamis composuit opus suum certe post a. CCCCXXXVIIII, cf. <lb/>
            Ebert I, 437, adn. 4. </note>

<note type="footnote"> 3) Cf. B. Gams, Ser. episc. eccl. cath. p. 517. </note>

<note type="footnote"> 4) Cf. Ebert I, 357. </note>
</p>
<pb n="503"/>
</div>