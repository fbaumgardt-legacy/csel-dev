<div xmlns="http://www.tei-c.org/ns/1.0" type="textpart" subtype="section" n="1">
<p>Videsne, quod clausis, ut dicitur, oculis summa quaeque <lb/>
            perstringam non tam eloquens, quod mente concepi, quam indicans, <lb/>
            quid reticeam? intellexi et probaui dispensationem tuam, quod ecclesiasticae <lb/>
            paci consulens quasi sireneos cantus obturata aure pertransis. <lb/>
            alioquin, qui a parua aetate sacris litteris eruditus es,<lb n="10"/>
            nosti, quo sensu unumquidque dicatur, quomodo in ambiguas sententias <lb/>
            sermo libratus et aliena non damnet et nostra non deneget. sed <lb/>
            fides pura et aperta confessio non quaerit strophas et argumenta <lb/>
            uerborum. quod simpliciter creditur, simpliciter confitendum est. 
</p></div>