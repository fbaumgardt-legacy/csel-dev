<div xmlns="http://www.tei-c.org/ns/1.0" type="textpart" subtype="section" n="6"><p>nonnulli, ut se liberent quaestione, in Marco uolunt unam esse  <lb/>
            de Mariis, sed non additum cognomen Magdalenae, et ex superfluo <lb/>
            scriptorum inoleuisse uitio, quod primum euangelista non scripserit. <lb/>
            nobis autem simplex uidetur et aperta responsio: sanctas feminas <lb n="20"/>
            Christi absentiam non ferentes per totam noctem non semel nec bis, <lb/>
            sed crebro ad sepulchrum domini cucurrisse, praesertim cum terrae <lb/>
            motus et saxa disrupta et sol fugiens et rerum natura turbata et - quod <lb/>
            his maius est â€” desiderium saluatoris somnum ruperit feminarum. 
</p>
          
</div>