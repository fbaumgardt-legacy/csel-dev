<div xmlns="http://www.tei-c.org/ns/1.0" type="textpart" subtype="section" n="2"><p>            cumque a me interrogaretur, cur taceret, cur nollet respondere  <lb n="10"/>
            inclamanti, an doleret aliquid, Graeco sermone respondit nihil se <lb/>
            habere molestiae, sed omnia quieta et tranquilla perspicere. post <lb/>
            haec obmutuit et clausis oculis, quasi iam humana despiceret, <lb/>
            usque ad expirationem animae eosdem repetebat uersiculos, uix <lb/>
            ut audirem, quod dicebat; digitumque ad os tenens crucis signum <lb n="15"/>
            pingebat in labiis. defecerat spiritus et anhelabat in mortem; animaque <lb/>
            erumpere gestiens ipsum stridorem, quo mortalium uita finitur, <lb/>
            in laudes domini conuertebat.</p></div>