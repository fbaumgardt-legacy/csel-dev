<div xmlns="http://www.tei-c.org/ns/1.0" type="textpart" subtype="section" n="1">
<p>Habes tecum prius in carne, nunc in spiritu sociam, de <lb/>
            coniuge germanam, de femina uirum, de subiecta parem, quae <lb/>
            sub eodem iugo ad caelestia simul regna festinet. cauta rei familiaris<lb n="5"/>
            dispensatio et ad calculos rediens non cito deponitur. Ioseph cum <lb/>
            tunica Aegyptiam effugere non potuit. adulescens ille, qui opertus <lb/>
            sindone sequebatur Iesum, quia tentus fuerat a ministris, terrenum <lb/>
            abiciens operimentum nudus euasit. Helias igneo curru raptus <lb/>
            ad caelum melotem reliquit in terris. Heliseus boues et iuga prioris <lb n="10"/>
            operis uertit in uota.</p></div>