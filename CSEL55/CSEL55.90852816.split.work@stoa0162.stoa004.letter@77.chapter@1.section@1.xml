<div xmlns="http://www.tei-c.org/ns/1.0" type="textpart" subtype="section" n="1">
<p>Plures anni sunt, quod super dormitione Blesillae Paulam, <lb/>
            uenerabilem feminam, recenti adhuc uulnere consolatus sum. <lb/>
            quartae aestatis circulus uoluitur, ex quo ad Heliodorum episcopum <lb n="5"/>
            Nepotiani scribens epitaphium, quidquid habere uirium potui, in illo <lb/>
            tunc dolore consumpsi. ante hoc ferme biennium Pammachio meo <lb/>
            pro subita peregrinatione Paulinae breuem epistulam dedi erubescens <lb/>
            ad disertissimum uirum plura loqui et ei sua ingerere, ne non tam <lb/>
            consolari amicum uiderer, quam stulta iactantia docere perfectum. <lb n="10"/>
</p></div>