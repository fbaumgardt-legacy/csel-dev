<div xmlns="http://www.tei-c.org/ns/1.0" type="textpart" subtype="section" n="2"><p>rraetextata, nobilissima quondam femina, iubente uiro Hymetio, qui patruus Eustochiae uirginis fuit, <lb n="10"/>
            habitum eius cultumque mutauit et neglectum crinem undanti <lb/>
            gradu texuit uincere cupiens et uirginis propositum et matris desiderium. <lb/>
            et ecce tibi eadem nocte cernit in somnis uenisse ad se angelum  <lb/>
            terribili facie minitantem poenas et haec uerba frangentem: '<choice n="0.93"><sic n="2471">tunc</sic><corr n="164">tune</corr></choice> 
   ausa es uiri imperium praeferre Christo ? tu caput uirginis dei sacrilegis  <lb n="15"/>
            adtrectare manibus ? quae iam nunc arescent, ut sentias excruciata,  <lb/>
            quid feceris, et finito mense quinto ad inferna ducaris. sin  <lb/>
            autem perseueraueris in scelere, et marito simul orbaberis et filiis'. 
</p></div>