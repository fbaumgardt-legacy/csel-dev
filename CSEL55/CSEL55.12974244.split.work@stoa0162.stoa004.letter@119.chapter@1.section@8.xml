<div xmlns="http://www.tei-c.org/ns/1.0" type="textpart" subtype="section" n="8"><p>attamen utrumque agmen, et  <lb/>
            mortuorum in Christo et uiuentium, pariter rapientur in nubibus <lb/>
            obuiam domino, ut non eum expectent, donec ad terrena descendat, <lb/>
            sed praesentia illius et contubernio in sublimibus perfruantur. quantaque <lb/>
            Christi clementia, ut pro salute nostra non solum caro factus sit, <lb n="5"/>
            sed ad mortuos usque descenderit et in ipsa morte habeat signa uiuentium! <lb/>
            aqua enim et sanguis de latere eius egressa sunt. descendit <lb/>
            igitur sermo diuinus uoce archangeli praecedente et praeparante. sibi <lb/>
            uiam in his, qui eius possunt ferre praesentiam.</p></div>