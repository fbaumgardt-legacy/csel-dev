<div xmlns="http://www.tei-c.org/ns/1.0" type="textpart" subtype="section" n="4"><p>quod autem in manu Moysi et <lb/>
            Aaron egressus scribitur, intellege legem et sacerdotium, opera et <lb/>
            cultum dei, quorum alterum altero indiget. nihil enim prodest <lb/>
            exercere uirtutes, nisi noueris creatorem, nec dei ueneratio proficiet <lb/>
            ad salutem, nisi praecepta conditoris inpleueris. his duabus manibus<lb n="20"/>
            quasi duobus seraphim in confessionem sanctae trinitatis erumpimus <lb/>
            dicentes: sanctus, sanctus, sanctus dominus sabaoth. 
</p>
          
</div>