<div xmlns="http://www.tei-c.org/ns/1.0" type="textpart" subtype="section" n="3"><p>quidquid de illo dicitur, hoc nomine commutato in Nebridio  <lb/>
            meo uindico. sic religiosus fuit et amator pudicitiae, ut uirgo <lb/>
            sortiretur uxorem; sic timens deum cum uniuersa domo sua, ut <lb n="10"/>
            oblitus dignitatis omne consortium cum monachis haberet et clericis <lb/>
            tantasque elemosynas faceret in populis, ut fores eius pauperum <lb/>
            atque debilium obsiderent examina; certe sic semper orans deum, <lb/>
            ut illi, quod optimum esset, eueniret.</p></div>