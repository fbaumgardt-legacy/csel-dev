<div xmlns="http://www.tei-c.org/ns/1.0" type="textpart" subtype="section" n="1">
<p>Nec putemus, fratres carissimi, certamen esse perpetuum et <lb/>
            idcirco lassemur, sed sciamus finem huius coronam esse iustitiae, <lb/>
            quam nulla saeculorum corrumpet aetas. stadium uitae istius et<lb n="25"/>
            certaminis temporale est; qui autem inoffenso cucurrerint gradu et <lb/>
            ad calcem uenerint praemiorum, nouas inuenient mansiones uictoriam <lb/>
            canticis demonstrantes. itaque gratia domini triumphos nobis <lb/>
            de sceleratissimis daemonibus pollicente ieiunia rite celebremus, ut  <lb/>
            sollemnitatis quoque rite participes simus.</p></div>