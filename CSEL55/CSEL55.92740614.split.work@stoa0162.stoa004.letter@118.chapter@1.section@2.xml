<div xmlns="http://www.tei-c.org/ns/1.0" type="textpart" subtype="section" n="2"><p>et tu bene quidem facis, quod sanctorum diceris usibus ministrare,  <lb/>
            fouere monachos, ecclesiis offerre quam plurima; sed haec rudimenta <lb n="15"/>
            sunt militiae tuae. contemnis aurum: contempserunt et multi philosophi, <lb/>
            e quibus unus, ut ceteros sileam, multarum possessionum <lb/>
            pretium proiecit in pelagus: 'abite' dicens 'in profundum, malae <lb/>
            cupiditates, ego uos mergam, ne ipse mergar a uobis'. philosophus, <lb/>
            gloriae animal et popularis aurae uile mancipium, totam semel sarcinam <lb n="20"/>
            deposuit, et tu te putas in uirtutum culmine constitutum, si <lb/>
            partem ex toto offeras ?</p></div>