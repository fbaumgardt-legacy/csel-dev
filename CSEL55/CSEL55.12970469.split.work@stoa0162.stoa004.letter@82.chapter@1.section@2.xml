<div xmlns="http://www.tei-c.org/ns/1.0" type="textpart" subtype="section" n="2"><p>nunc autem <lb/>
            quaeso te, ut ueniam tribuas dolori meo; et, si superbum est respondisse, <lb/>
            multum sit superbius accusasse. quamquam ita responderim, <lb/>
            ut silentium potius meum indicauerim quam sermonem. quid procul <lb/>
            pacem quaerunt et uolunt eam nobis ab aliis imperari? sint pacifici,<lb n="10"/>
            et ilico pax sequitur. cur nomine sanctitudinis tuae contra nos pro <lb/>
            terrore abutuntur et, cum epistula tua pacem et mansuetudinem  <lb/>
            sonet, illorum uerba duritiam comminantur?</p></div>