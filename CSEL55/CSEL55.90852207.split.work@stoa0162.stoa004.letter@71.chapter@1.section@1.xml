<div xmlns="http://www.tei-c.org/ns/1.0" type="textpart" subtype="section" n="1">
<p>Nec opinanti mihi subito litterae tuae redditae sunt, quae quanto <lb/>
            insperatae tanto gaudiorum plenae quiescentem animam suscitarunt, <lb/>
            ut statim amore conplecterer, quem oculis ignorabam, et illud <lb n="5"/>
            mecum tacitus musitarem: quis dabit mihi pennas sicut <lb/>
            columbae et uolabo et requiescam, ut inueniam, quem dilexit <lb/>
            anima mea? uere nunc in te dominicus sermo conpletus est: multi <lb/>
            de oriente et occidente uenient et recumbent in sinu <lb/>
            Abrahae.</p></div>