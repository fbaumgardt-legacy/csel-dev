<div xmlns="http://www.tei-c.org/ns/1.0" type="textpart" subtype="section" n="2"><p>            querulum seruulorum genus est et, quantumcumque dederis, semper  <lb n="5"/>
            eis minus est. non enim considerant, de quanto, sed quantum detur, <lb/>
            doloremque suum solis, quod possunt, detractationibus consolantur. <lb/>
            ille parasitum, iste inpostorem, hic heredipetam, alius nouo quolibet <lb/>
            appellat uocabulo. ipsum iactant adsidere lectulo, obsetrices adhibere <lb/>
            languenti, portare matulam, calefacere lintea, plicare fasciolas. <lb n="10"/>
            facilius mala credunt homines et, quodcumque domi fingitur, <lb/>
            rumor in publico fit. nec mireris, si ancillae et seruuli de uobis ista <lb/>
            confingant, cum mater quoque id ipsum queratur et frater. 
</p>
          
</div>