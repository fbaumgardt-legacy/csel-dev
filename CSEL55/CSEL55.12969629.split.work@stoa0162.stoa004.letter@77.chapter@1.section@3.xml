<div xmlns="http://www.tei-c.org/ns/1.0" type="textpart" subtype="section" n="3"><p>aliae sunt  <lb/>
            leges Caesarum, aliae Christi; aliud Papinianus, aliud Paulus <lb/>
            noster praecipit. apud illos in uiris pudicitiae frena laxantur et solo <lb/>
            stupro atque adulterio condemnato passim per lupanaria et ancillulas <lb/>
             libido permittitur, quasi culpam dignitas faciat, non uoluptas. apud <lb n="15"/>
            nos, quod non licet feminis, aeque non licet uiris et eadem <choice><sic>seruitus_</sic><corr>seruitus</corr></choice> <lb/>
            pari condicione censetur. dimisit ergo, ut aiunt, uitiosum; dimisit <lb/>
            illius et illius criminis noxium; dimisit - paene dixi, quod clamante <lb/>
            uicinia uxor sola non prodidit. sin autem arguitur, quare repudiato <lb/>
            marito non innupta permanserit, facile culpam fatebor, dum tamen <lb n="20"/>
            referam necessitatem.</p></div>