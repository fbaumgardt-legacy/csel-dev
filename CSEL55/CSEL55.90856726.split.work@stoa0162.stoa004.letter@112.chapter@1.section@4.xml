<div xmlns="http://www.tei-c.org/ns/1.0" type="textpart" subtype="section" n="4"><p>ego enim non tam uetera abolere conatus sum,<lb n="20"/>
            quae linguae meae hominibus emendata de Graeco in Latinum transtuli, <lb/>
            quam ea testimonia, quae a Iudaeis praetermissa sunt uel corrupta, <lb/>
            proferre in medium, ut scirent nostri, quid Hebraea ueritas <lb/>
            contineret. si cui legere non placet, nemo conpellit inuitum. bibat <lb/>
            uinum uetus cum suauitate et nostra musta contemnat, quae in explanatione<lb n="25"/>
            priorum edita sunt, ut, sicubi illa non intelleguntur, ex  <lb/>
            nostris manifestiora fiant.</p></div>