<div xmlns="http://www.tei-c.org/ns/1.0" type="textpart" subtype="section" n="1">
<p>Non ei sufficit ista blasphemia, sed trans flumina Aethiopiae <lb/>
            cursum stultitiae suae dirigens iterum furibundus exultat tot dicens <lb n="10"/>
            uoluntate sua deum condidisse rationabiles creaturas, quot poterat <lb/>
            gubernare, ut uirtutem dei inbecillitati hominum et ceteris, quae <lb/>
            creata sunt, conparet. nam in humano corpore tot fortitudo eius <lb/>
            membra sustentat et regit, quot potest eis infusa uegetare, et eam <lb/>
            nobis tribuit temperantiam, quam ualet sua praesentia regere, <lb n="15"/>
            tantumque uirtute sustentat, quantum possunt membra hominum <lb/>
            sustinere; deus autem maior his, quae ipse fabricatus est, cum illis <lb/>
            mensuram in creatione praestiterit, quam rerum ordo poscebat et <lb/>
            quo amplius sustinere non poterant, plus potest, quam ea, quae facta <lb/>
            sunt, capiunt.</p></div>