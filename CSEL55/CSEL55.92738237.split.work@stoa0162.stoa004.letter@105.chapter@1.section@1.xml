<div xmlns="http://www.tei-c.org/ns/1.0" type="textpart" subtype="section" n="1">
<p>De amicitia omnis tollenda suspicio est et sic cum amico quasi <lb n="10"/>
            cum altero se loquendum. nonnulli familiares mei et uasa Christi, <lb/>
            quorum Hierosolymis et in sanctis locis permagna copia est, suggerebant <lb/>
            non simplici a te animo factum, sed laudem atque rumusculos <lb/>
            et gloriolam populi requirente, ut de nobis cresceres, ut multi <lb/>
            cognoscerent te prouocare, me timere, te scribere ut doctum, me <lb n="15"/>
            tacere ut inperitum et tandem repperisse, qui garrulitati meae modum <lb/>
            inponeret.</p></div>