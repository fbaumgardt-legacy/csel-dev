<div xmlns="http://www.tei-c.org/ns/1.0" type="textpart" subtype="section" n="5"><p>'sed hoc', ais, 'apostolicae dignitatis est et eius, qui uelit esseI <lb/>
            perfectus'. cur autem et tu nolis esse perfectus ? cur, qui in saeculo <lb/>
            primus es, non et in Christi familia primus sis ? an quia uxorem habes <lb/>
            ? habuit et Petrus et tamen cum rete eam et nauicula dereliquit. <lb/>
            prouidentissimus dominus et omnium salutem desiderans malensque<lb n="15"/>
            paenitentiam peccatoris quam mortem abstulit tibi etiam <lb/>
            hanc excusationem, ut non illa te trahat ad terras, sed tu  <lb/>
            eam sequaris ad paradisi regna tendentem.</p></div>