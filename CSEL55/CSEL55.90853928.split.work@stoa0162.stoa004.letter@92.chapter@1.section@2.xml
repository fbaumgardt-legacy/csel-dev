<div xmlns="http://www.tei-c.org/ns/1.0" type="textpart" subtype="section" n="2"><p>quid loquar de resurrectione mortuorum,  <lb/>
            in qua perspicue blasfemat et dicit, quod post multos <lb/>
            saeculorum recursus corpora nostra paulatim redigantur in nihilum <lb/>
            et in auram tenuem dissoluantur, ac, ne paruum hoc putaremus, <lb/>
            adiecit: resurgens corpus non solum corruptibile <lb n="15"/>
            sed mortale erit, ut scilicet dominus atque saluator <lb/>
            frustra destruxerit zabulum, qui mortis habebat imperium, <lb/>
            siquidem et post resurrectionem corruptio et mortalitas in nihilum <lb/>
            resolutis corporibus dominatur humanis? de angelis quoque <lb/>
            temeraria aliqua confinxit, ut cuncta in caelo ministeria seruitutis <lb n="20"/>
            dei non sint in caelo creata, sed diuersis lapsibus et ruinis uaria <lb/>
            officiorum sortiti sint nomina, causasque ueteres praecessisse, <lb/>
            quibus creuerint uel decreuerint.</p></div>