<div xmlns="http://www.tei-c.org/ns/1.0" type="textpart" subtype="section" n="1">
<p>Quod autem dixi eum factum Iudaeis tamquam Iudaeum <lb/>
            et tamquam gentilem gentilibus non mentientis astu, sed conpatientis <lb/>
            affectu, quem ad modum dixerim, parum mihi uisus es <lb/>
            adtendisse, immo ego fortasse non satis hoc explanare potuerim. <lb n="20"/>
            neque enim hoc ideo dixi, quod misericorditer illa simulauerit, sed <lb/>
            quia sic ea non simulauit, quae faciebat similia Iudaeis, quem <lb/>
            ad modum nec illa, quae faciebat similia gentibus, quae tu quoque <lb/>
            commemorasti atque in eo me, quod non ingrate fateor, adiuuisti. <lb/>
</p></div>