<div xmlns="http://www.tei-c.org/ns/1.0" type="textpart" subtype="section" n="2"><p>gaudet anima mea et magnitudine laetitiae rem maeroris  <lb/>
            patior, ut in lacrimas uerba prorumpant. Zacheus publicanus <lb/>
            ad unius horae conuersionem hospitem habere meruit saluatorem, <lb n="5"/>
            Martha et Maria conuiuio praeparato dominum suscipere. meretrix <lb/>
            lauat fletibus pedes et unguentis bonorum operum dominici corporis <lb/>
            dedicat sepulturam. Symon leprosus inuitat magistrum <lb/>
            cum discipulis et non contemnitur. Abrahae dicitur: egredere <lb/>
            de terra tua et de cognatione tua et de domo patris <lb n="10"/>
            tui et uade in terram, quam monstrauero tibi.</p></div>