<div xmlns="http://www.tei-c.org/ns/1.0" type="textpart" subtype="section" n="4"><p>non mihi nocebit,  <lb/>
            si dixero: Origenes, cum in ceteris libris omnes uicerit, <lb/>
            in Cantico canticorum ipse se uicit, nec formidabo sententiam, <lb n="10"/>
            qua illum doctorem ecclesiarum quondam adulescentulus <lb/>
            nominaui. nisi forte accusare debui, cuius rogatus opuscula transferebam, <lb/>
            et dicere in prologo: 'hic, cuius interpretor libros, hereticus <lb/>
            est; caue, lector, ne legas. fuge uiperam aut, si legere uolueris, <lb/>
            scito a malis hominibus et hereticis corrupta esse, quae transtuli. <lb n="15"/>
            quamquam timere non debeas; ego enim omnia, quae fuerunt uitiata, <lb/>
            correxi/ hoc est aliis uerbis dicere: 'ego, qui interpretor, catholicus <lb/>
            sum; hic, quem interpretor, hereticus est.</p></div>