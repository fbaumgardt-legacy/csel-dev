<div xmlns="http://www.tei-c.org/ns/1.0" type="textpart" subtype="section" n="1">
<p>Non est huius temporis contra dogma peruersum rhetoricum <lb/>
            iactare sermonem. non mihi diues Ciceronis lingua sufficiat, non <lb n="15"/>
            feruens Demosthenis oratio animi mei possit inplere feruorem, si <lb/>
            uelim hereticorum fraudulentias prodere, qui uerbo tenus resur-rectionem <lb/>
            fatentes animo negant. solent enim mulierculae eorum <lb/>
            mammas tenere, uentri adplaudere, lumbos et femina et puras adtrectare <lb/>
            maxillas et dicere: 'quid nobis prode est, si fragile corpus <lb n="20"/>
            resurget? futurae angelorum similes angelorum habebimus et naturam'. <lb/>
            dedignantur uidelicet cum carne et ossibus resurgere, cum <lb/>
            quibus resurrexit et Christus.</p></div>