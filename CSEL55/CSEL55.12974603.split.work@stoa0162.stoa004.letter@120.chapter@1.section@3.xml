<div xmlns="http://www.tei-c.org/ns/1.0" type="textpart" subtype="section" n="3"><p>dicamus igitur, ut possumus, et apostolicae  <lb/>
            uoluntatis sequentes uestigia ne puncto quidem, ut dicitur, atque <lb n="5"/>
            ungue transuerso ab illius sententiis recedamus. fleuerat supra <lb/>
            et dolori suo et conscientiae testem inuocauerat spiritum sanctum, <lb/>
            quod fratres sui et cognati secundum carnem, id est Israhelitae, <lb/>
            dei filium non recepissent, quorum fuit adoptio et <lb/>
            gloria et testamenta et legislatio <sic>etcultura</sic> <lb n="10"/>
            et promissio, ex quibus etiam ipse Christus secundum <lb/>
            carnem de Maria generatus est uirgine, et tam continuo cordis dolore <lb/>
            torquetur, ut ipse optet anathema esse a Christo, id est solus perire, <lb/>
            ne omne Israheliticum genus pereat.</p></div>