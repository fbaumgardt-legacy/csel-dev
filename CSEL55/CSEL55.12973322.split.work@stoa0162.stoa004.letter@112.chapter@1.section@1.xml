<div xmlns="http://www.tei-c.org/ns/1.0" type="textpart" subtype="section" n="1">
<p>Didicimus, quod propter metum <sic>ludaeorum</sic> et Petrus et <lb/>
            Paulus aequaliter finxerint legis se praecepta seruare. qua igitur <lb/>
            fronte, qua audacia Paulus in altero reprehendat, quod ipse commi- <note type="chapter"> <sic n="poss">r2</sic> </note> <lb/>
            sit ? ego, immo alii ante me exposuerunt causam, quam putauerant, <lb/>
            non officiosum mendacium defendentes, sicut tu scribis, sed docentes<lb n="5"/>
            honestam dispensationem, ut et apostolorum prudentiam <lb/>
            demonstrarent et blasphemantis Porphyrii inpudentiam cohercerent, <lb/>
            qui Paulum et Petrum puerili dicit inter se pugnasse certamine, <lb/>
            immo exarsisse Paulum inuidia uirtutum Petri et ea scripsisse <lb/>
            iactanter, uel quae non fecerit uel, si fecit, procaciter fecerit<lb n="10"/>
            id in alio reprehendens, quod ipse commiserit. interpretati sunt illi, <lb/>
            ut potuerunt; tu quomodo istum locum edisseres? utique meliora <lb/>
            dicturus, qui ueterum sententiam reprobasti. 
</p>
          
</div>