<div xmlns="http://www.tei-c.org/ns/1.0" type="textpart" subtype="section" n="2"><p>hoc<lb n="15"/>
            si placet, immo quia placet, ut, quicumque credunt ex Iudaeis, debitores <lb/>
            sint legis faciendae, tu ut episcopus in toto orbe notissimus debes <lb/>
            hanc promulgare sententiam et in adsensum tuum omnes coepiscopos <lb/>
            trahere; ego in paruo tuguriunculo cum monachis, id est <lb/>
            conpeccatoribus meis, de magnis statuere non audeo, nisi hoc ingenue <lb n="20"/>
            confiteri, me maiorum scripta legere et in commentariis secundum <lb/>
            omnium consuetudinem uarias ponere <choice><sic>explgmationes</sic><corr>explanationes</corr></choice>, ut e multis <lb/>
            sequatur unusquisque, quod uelit. quod quidem puto te et in saeculari <lb/>
            litteratura et in diuinis libris legisse et probasse. 
</p>
          
</div>