<div xmlns="http://www.tei-c.org/ns/1.0" type="textpart" subtype="section" n="6"><p>quodque iungit et dicit: in nouissima tuba; canet  <lb/>
            enim et mortui resurgent incorrupti et nos <lb n="5"/>
            inmutabimur. oportet enim corruptiuum hoc <lb/>
            induere incorruptionem et mortale hoc induere <lb/>
            inmortalitatem, duplicem habet intellegentiam, <lb/>
            ut clangor tubae aut uocis indicet magnitudinem iuxta illud, quod <lb/>
            scriptum est: sicut tuba exalta uocem tuam, aut <lb n="10"/>
            apertam omnium resurrectionem iuxta id, quod in euangelio legimus: <lb/>
            tu autem, quando facis elemosynam, noli tuba <lb/>
            canere ante te, hoc est: abscondite fac misericordiam et in <lb/>
            secreto, ne uidearis de alterius miseria gloriari.</p></div>