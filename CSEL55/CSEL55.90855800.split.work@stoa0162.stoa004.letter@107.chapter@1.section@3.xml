<div xmlns="http://www.tei-c.org/ns/1.0" type="textpart" subtype="section" n="3"><p> <lb/>
            trade Eustochio paruulam, cuius nunc et ipse uagitus pro te oratio <lb/>
            est, trade comitem futuram sanctitatis heredem. illam uideat, illam<lb n="5"/>
            amet, illam primis miretur ab annis, cuius et sermo <lb/>
            et habitus et incessus doctrina uirtutum est. sit in gremio auiae, <lb/>
            quae repetat in nepte, quidquid praemisit in filia, quae longo usu <lb/>
            didicit nutrire, docere, seruare uirgines, in cuius corona centenarii  <lb/>
            cotidie numeri castitas texitur.</p></div>