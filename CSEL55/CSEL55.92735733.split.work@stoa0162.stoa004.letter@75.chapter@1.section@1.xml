<div xmlns="http://www.tei-c.org/ns/1.0" type="textpart" subtype="section" n="1">
<p>Et quia hereseos semel fecimus mentionem, qua Lucinus<lb n="5"/>
            noster dignae tuba eloquentiae praedicari potest, qui spurcissima <lb/>
            per Spanias Basilidis heresi saeuiente et instar pestis et morbi totas <lb/>
            intra Pireneum et Oceanum uastante prouincias fidei ecclesiasticae <lb/>
            tenuit puritatem nequaquam suscipiens Armazel, Barbelon, Abraxan, <lb/>
            Balsamum et ridiculum Leusiboram ceteraque magis portenta<lb n="10"/>
            quam nomina, quae ad inperitorum et muliercularum animos concitandos <lb/>
            quasi de Hebraicis fontibus hauriunt barbaro simplices <lb/>
            quosque terrentes sono, ut, quod non intellegunt, plus mirentur? 
</p></div>