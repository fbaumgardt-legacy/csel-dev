<div xmlns="http://www.tei-c.org/ns/1.0" type="textpart" subtype="section" n="1">
<p>Abiectis itaque Origenis malis et scripturarum, quae <lb/>
            uocantur apocrypha, id est abscondita, decipulis praetermissis — <lb/>
            non enim in abscondito locutus sum, ait dominus<lb n="5"/>
            — iterum atque iterum, fratres carissimi, dominicae passionis festa <lb/>
            celebremus; fidem conuersatione decorantes misericordia in pauperes <lb/>
            imitemur deum, cui nulla corporalium naturarum forma consimilis <lb/>
            est, habeamus in cunctis imaginem bonitatis eius, paenitentia <lb/>
            emendemus errores, oremus pro inimicis, pro detractatoribus<lb n="10"/>
            obsecremus aemulantes Moysen, qui sororis contra se loquentis <lb/>
            culpam oratione deleuit, oleo elemosynae peccatorum sordes  <lb/>
            lauemus.</p></div>