<div xmlns="http://www.tei-c.org/ns/1.0" type="textpart" subtype="section" n="14"><p>in eo autem, <lb/>
            quod negat non se esse sicut multos, qui uenditent uerbum dei, <lb/>
            ostendit esse quam plurimos, qui quaestum putant esse pietatem et <lb/>
            turpis lucri gratia omnia faciunt, qui deuorant domos<lb n="20"/>
            uiduarum, se autem ex sinceritate quasi missum a deo et praesente <lb/>
            eo, qui se miserit, omnia in Christo et pro Christo loqui, ut <lb/>
            causa praedicationis dei triumphus Christi eiusque sit gloria. et notandum, <lb/>
            quod mysterium trinitatis in huius capituli fine monstretur: <lb/>
            ex deo enim — in spiritu sancto - coram deo — patre — in <lb n="25"/>
            Christo loquimur.</p></div>