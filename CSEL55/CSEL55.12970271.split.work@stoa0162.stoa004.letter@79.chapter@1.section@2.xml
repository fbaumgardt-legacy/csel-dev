<div xmlns="http://www.tei-c.org/ns/1.0" type="textpart" subtype="section" n="2"><p>certe, si ambitiosae domus  <lb/>
            haec officia flagitant, praeficiat his senem honestis moribus, cuius <lb n="10"/>
            honor dominae dignitas sit. scio multas clausis ad publicum foribus <lb/>
            non caruisse infamia seruulorum, quos suspectos faciebat aut cultus <lb/>
            inmodicus aut crassi corporis nitor aut aetas apta libidini aut ex <lb/>
            conscientia amoris occulti securus animi tumor, qui etiam bene dissimulatus <lb/>
            frequenter erumpit in publicum et conseruos quasi seruos <lb n="15"/>
            despicit. hoc ex abundanti dictum sit, ut omni diligentia custodias <lb/>
            cor tuum et caueas, quidquid de te fingi potest. 
</p>
          
</div>