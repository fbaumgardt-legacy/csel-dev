<div xmlns="http://www.tei-c.org/ns/1.0" type="textpart" subtype="section" n="4"><p>qui cum accersitus esset ad quaestionem coram  <lb/>
            episcopis, ut omni clero negotium diceret, et crebrius uocaretur ad <lb/>
            causam, coepit subterfugere et differre diem ex die illa uidelicet spe, <lb n="10"/>
            ut multorum sermo narrabat, quod paulatim mulieris silentium <lb/>
            redimeret. et hoc faciens sanctorum fratrum animos uulnerabat. <lb/>
            quis enim ambigit fiduciam bonae esse conscientiae, fugam autem <lb/>
            et dissimulationem, ut parcius loquar et aperte proferam, quod sentio, <lb/>
            apud plerosque genus confessionis iudicari? praesertim cum graue <lb n="15"/>
            ei mulier datis libellis crimen inpingeret et hoc per populos iactaretur,. <lb/>
            illum magnopere agere, ut quolibet potius genere quam episcoporum <lb/>
            iudicio res finem acciperet.</p></div>