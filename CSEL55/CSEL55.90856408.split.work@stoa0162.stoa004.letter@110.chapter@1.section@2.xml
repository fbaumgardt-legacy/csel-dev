<div xmlns="http://www.tei-c.org/ns/1.0" type="textpart" subtype="section" n="2"><p>nunc uero tanto locorum mterualio absumus a sensibus <lb/>
            nostris, ut de illis uerbis apostoli ad Galatas iuuenem me ad tuam <lb/>
            sanctitatem scripsisse meminerim et ecce iam senex nondum <lb/>
            rescripta meruerim faciliusque ad te exemplaria epistulae meae <lb n="15"/>
            peruenerint nescio qua occasione praeueniente quam ipsa epistula <lb/>
            me curante. homo enim, qui eam tunc acceperat, nec ad te pertulit <lb/>
            nec ad me retulit. tantae mihi autem in litteris tuis, quae in manus <lb/>
            nostras uenire potuerunt, apparent litterae, ut nihil studiorum  <lb/>
            meorum mallem, si possem, quam inhaerere lateri tuo.</p></div>