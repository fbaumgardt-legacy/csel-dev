<div xmlns="http://www.tei-c.org/ns/1.0" type="textpart" subtype="section" n="1">
<p>Exempli causa subiciam: 'credimus', inquiunt, 'resurrectionem <lb/>
            futuram corporum'. hoc si bene dicatur, pura confessio est. sed quia <lb/>
            corpora sunt caelestia et terrestria et aer iste et aura tenuis iuxta<lb n="15"/>
            naturam suam corpora nominantur, corpus ponunt, non carnem, ut <lb/>
            orthodoxus corpus audiens carnem putet, hereticus spiritum recognoscat. <lb/>
            haec est eorum prima decipula; quae si deprehensa fuerit, struunt <lb/>
            alios dolos et innocentiam simulant et nos malitiosos uocant et quasi <lb/>
            simpliciter credentes aiunt: 'credimus in resurrectionem carnis'. 
</p></div>