<div xmlns="http://www.tei-c.org/ns/1.0" type="textpart" subtype="section" n="2"><p>uolumus et nos pacem, et non solum uolumus,  <lb/>
            sed rogamus, sed pacem Christi, pacem ueram, pacem sine inimicitiis, <lb/>
            pacem, in qua non sit bellum inuolutum, pacem, quae non <lb/>
            aduersarios subicit, sed ut amicos iungit. quid dominationem pacem <lb n="5"/>
            uocamus et non reddimus unicuique rei uocabulum suum? ubi odium <lb/>
            est, appellantur inimicitiae; ubi caritas, ibi tantummodo pax uocatur. <lb/>
            nos nec ecclesiam scindimus nec a patrum communione diuidimur <lb/>
            et ab ipsis, ut ita dicam, incunabulis catholico sumus lacte <lb/>
            nutriti. nemo enim magis ecclesiasticus est, quam qui numquam <lb n="10"/>
            hereticus fuit.</p></div>