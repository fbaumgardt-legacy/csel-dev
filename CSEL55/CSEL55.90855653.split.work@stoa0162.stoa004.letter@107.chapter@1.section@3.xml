<div xmlns="http://www.tei-c.org/ns/1.0" type="textpart" subtype="section" n="3"><p>quis hoc crederet, ut Albini pontificis neptis de repromissione  <lb/>
            matris nasceretur, ut praesente et gaudente auo paruulae adhuc lingua <lb/>
            balbuttiens alleluia resonaret et uirginem Christi in suo gremio <lb/>
            nutriret et senex ? bene et feliciter expectauimus. sancta et fidelis domus <lb/>
            unum sanctificat infidelem. candidatus est fidei, quem filiorum <lb n="5"/>
            et nepotum credens turba circumdat. ego puto etiam ipsum Iouem, <lb/>
            si habuisset talem cognationem, potuisse in Christum credere.</p></div>