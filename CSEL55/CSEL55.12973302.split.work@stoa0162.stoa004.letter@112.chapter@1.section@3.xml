<div xmlns="http://www.tei-c.org/ns/1.0" type="textpart" subtype="section" n="3"><p>o beate apostole Paule, qui in Petro <lb/>
            reprehenderas simulationem, quare se subtraxisset a gentibus propter <lb/>
            metum Iudaeorum, qui a Iacobo uenerant, cur Timotheum, filium <lb/>
            hominis gentilis utique et ipsum gentilem — neque enim Iudaeus <lb/>
            erat, qui non fuerat circumcisus —, contra sententiam tuam circumcidere<lb n="5"/>
            cogeris? respondebis mihi: 'propter Iudaeos, qui erant in <lb/>
            illis locis'. qui igitur tibi ignoscis in circumcisione discipuli uenientis <lb/>
            ex gentibus, ignosce et Petro, praecessori tuo, quod aliqua fecerit  <lb/>
            metu fidelium Iudaeorum.</p></div>