<div xmlns="http://www.tei-c.org/ns/1.0" type="textpart" subtype="section" n="5"><p>ex quo perspicuum est sic psallendum, ut nos interpretati <lb/>
            sumus, et tamen sciendum, quid Hebraica ueritas habeat. <lb/>
            hoc enim, quod Septuaginta transtulerunt, propter uetustatem in <lb/>
            ecclesiis decantandum est et illud ab eruditis sciendum propter <lb/>
            notitiam scripturarum. unde, si quid pro studio e latere additum<lb n="5"/>
            est, non debet poni in corpore, ne priorem translationem pro  <lb/>
            scribentium uoluntate conturbet.</p></div>