<div xmlns="http://www.tei-c.org/ns/1.0" type="textpart" subtype="section" n="2"><p>            introeamus portas eius in confessione, atria eius <lb/>
            in hymnis saluatoris aduentum laetis uocibus personantes. cum <lb/>
            enim in toto orbe regnaret malitia et tenebras humanis oculis daemones <lb/>
            offudissent neque posset eis ullus opitulari iuxta illud, quod <lb/>
            scriptum est: respexi, et non erat, qui auxilia retur;<lb n="10"/>
            consideraui, et nullus, qui susciperet, ut finem' <lb/>
            haberet aliquando inpietas et destrueretur idolatriae fraudulentia, <lb/>
            uiuens sermo dei nihil de nostra relinquens similitudine absque solo <lb/>
            peccato, quod substantiam non habet, nouo modo ad nos uenire  <lb/>
            dignatus est, ut fieret filius hominis et permaneret dei filius.</p></div>