<div xmlns="http://www.tei-c.org/ns/1.0" type="textpart" subtype="section" n="2"><p>atque inde specum saluatoris <lb/>
            ingrediens, postquam uidit sacrum uirginis diuersorium et <lb/>
            stabulum, in quo agnouit bos possessorem suum et <lb/>
            asinus praesepe domini sui, ut inpleretur illud, quod <lb/>
            in eodem propheta scriptum est: beatus, qui seminat <lb n="10"/>
            super aquas, ubi bos et asinus calcant, me audiente <lb/>
            iurabat cernere se fidei oculis infantem pannis inuolutum <lb/>
            uagientem in praesepe, deum magos adorantes, stellam fulgentem desuper, <lb/>
            matrem uirginem, nutricium sedulum, pastores nocte uenien-tes, ut uiderent uerbum, quod factum erat, et iam tunc euangelistae <lb n="15"/>
            Iohannis principium dedicarent: in principio erat uerbum <lb/>
            et uerbum caro factum est, paruulos interfectos, <lb/>
            Herodem saeuientem, Ioseph et Mariam fugientes in Aegyptum. 
</p></div>