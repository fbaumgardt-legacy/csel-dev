<div xmlns="http://www.tei-c.org/ns/1.0" type="textpart" subtype="section" n="3"><p>scio multos diuites et religiosos ob stomachi  <lb n="10"/>
            angustiam exercere huiusce modi misericordiam per aliena ministeria <lb/>
            et clementes esse pecunia, non manu. quos equidem non reprobo <lb/>
            et teneritudinem animi nequaquam interpretor infidelitatem; sed, <lb/>
            sicut inbecillitati stomachi ueniam tribuo, sic perfectae mentis <lb/>
             ardorem in caelum laudibus fero. magna fides ista contemnit; scit, <lb n="15"/>
            quid in Lazaro diues purpuratus aliquando non fecerit, quali superba <lb/>
            mens retributione damnata sit. ille, quem despicimus, quem uidere non <lb/>
            possumus, ad cuius intuitum uomitus nobis erumpit, nostri similis <lb/>
            est, de eodem nobiscum formatus luto, isdem conpactus elementis. <lb/>
             quidquid patitur, et nos pati possumus.</p></div>