<div xmlns="http://www.tei-c.org/ns/1.0" type="textpart" subtype="section" n="2"><p>quapropter, quod m pnncipio <lb/>
            epistulae dixi, etiam nunc repeto:nos uelle Christi pacem, ueram <lb/>
            optare concordiam et te rogare, ut illum moneas pacem non extorquere, <lb/>
            sed uelle. sit praeterito nostrarum contumeliarum dolore<lb n="10"/>
            contentus; uetera uulnera saltim noua obliteret caritate. sit talis, <lb/>
            qualis ante fuit, quando nos suo arbitrio diligebat. uerba ei de alieno <lb/>
            stomacho non fluant; faciat, quod uult, et non, quod uelle conpellitur. <lb/>
            aut quasi pontifex cunctis aequaliter imperet aut quasi imitator  <lb/>
            apostoli uniuersorum saluti ex aequo seruiat.</p></div>