<div xmlns="http://www.tei-c.org/ns/1.0" type="textpart" subtype="section" n="1">
<p>Arbitror, quod ante nostras litteras uelox ad uos fama pertulerit <lb/>
            temptasse quosdam in monasteriis Nitriae Origenis heresim <lb/>
            serere et monachorum purissimum coetum in potione turbida <lb n="20"/>
            propinare. quam ob rem conpulsi sumus ad ipsa loca pertimescentes <lb/>
            sanctorum precibus et maxime patrum et presbyterorum, <lb/>
            qui praesunt monasteriis, ne, dum nos ire cessamus, hi, qui prurientibus <lb/>
            blandiuntur auribus, simplicum corda peruerterent. <lb/>
</p></div>