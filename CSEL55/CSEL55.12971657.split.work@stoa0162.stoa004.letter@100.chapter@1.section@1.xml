<div xmlns="http://www.tei-c.org/ns/1.0" type="textpart" subtype="section" n="1">
<p>Nequaquam igitur dubias opes, sed uirtutem firmissimam <lb/>
            diligamus. non nos duritia humiliet paupertatis, non extollant diuitiae, <lb/>
            quae stultissimos hominum deprimere et eleuare consuerunt, <lb/>
            sed utrumque pro rerum honestate moderemur et tristia et laeta <lb/>
            aequali animo sustinentes. diuitiarum cura somnos interrumpit <lb n="5"/>
            dulcissimos, innoxiis calumnias struit et, cum infinitas opes congregauerit, <lb/>
            materiam aeternis ignibus parat. postquam uero insatiabilis <lb/>
            furor quaesitis opibus incubuerit, non expletur auaritia, sed <lb/>
            contemnit leges, gehennae flammas despicit, futuri iudicii tribunal <lb/>
            habet pro nihilo.</p></div>