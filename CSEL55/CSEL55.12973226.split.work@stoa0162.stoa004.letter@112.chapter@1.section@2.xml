<div xmlns="http://www.tei-c.org/ns/1.0" type="textpart" subtype="section" n="2"><p>puto intellegere <lb/>
            prudentiam tuam, quod ex opere ipso titulum potueris<lb n="5"/>
            intellegere. legisti enim et Graecos et Latinos, qui uitas uirorum <lb/>
            inlustrium descripserunt, quod numquam Epitaphium huic operi <lb/>
            scripserint, sed De inlustribus uiris — uerbi gratia: ducibus, philosophis, <lb/>
            oratoribus, historicis, poetis, epicis, tragicis, comicis —; <lb/>
            Epitaphium autem proprie scribitur mortuorum, quod quidem<lb n="10"/>
            in dormitione sanctae memoriae Nepotiani presbyteri olim fecisse <lb/>
            me noui. ergo hic liber uel De inlustribus uiris uel proprie De <lb/>
            scriptoribus ecclesiasticis appellandus est, licet a plerisque emendatoribus <lb/>
            inperitis De auctoribus dicatur inscriptus. 
</p>
          
</div>