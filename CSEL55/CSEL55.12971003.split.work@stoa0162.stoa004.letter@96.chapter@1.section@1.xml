<div xmlns="http://www.tei-c.org/ns/1.0" type="textpart" subtype="section" n="1">
<p>Uerum quid ista memoramus, cum in tantam eruperit <lb/>
            uecordiam, immo dementiam, ut aliud saluatori crimen inpingat<lb n="5"/>
            dicens eum et pro daemonibus ac spiritalibus nequitiis apud superos <lb/>
            adfigendum cruci ? nec intellegit, in quam profundum inpietatis conruat <lb/>
            barathrum. si enim Christus pro hominibus passus homo factus <lb/>
            est, ut scripturarum testantur eloquia, consequens erit, ut dicat <lb/>
            Origenes: 'et pro daemonibus passurus daemon futurus est'. hoc<lb n="10"/>
            enim necessitate cogetur ut inferat, ne ab eo, quod coepit, discrepare <lb/>
            uideatur et ut imitetur blasphemias Iudaeorum, quos semper <lb/>
            imitatur; et illi enim Christo similiter loquebantur: daemonium <lb/>
            habes et: in Belzebul, principe daemoniorum,  <lb/>
            eicis daemonia.</p></div>