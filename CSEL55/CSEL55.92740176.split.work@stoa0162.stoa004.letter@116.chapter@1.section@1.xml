<div xmlns="http://www.tei-c.org/ns/1.0" type="textpart" subtype="section" n="1">
<p>Ego quidem illud Petrum sic egisse credo, ut gentes cogeret <lb/>
            iudaizare. hoc enim lego scripsisse Paulum, quem mentitum esse <lb/>
            non credo. et ideo non recte agebat hoc Petrus; erat enim contra <lb/>
            euangelii ueritatem, ut putarent, qui credebant in Christum, sine <lb/>
            illis ueteribus sacramentis saluos se esse non posse. hoc enim <lb n="20"/>
            contendebant Antiochiae, qui ex circumcisione crediderant, <lb/>
            contra quos Paulus perseueranter acriterque confligit.</p></div>