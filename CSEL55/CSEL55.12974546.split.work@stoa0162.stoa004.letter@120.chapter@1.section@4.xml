<div xmlns="http://www.tei-c.org/ns/1.0" type="textpart" subtype="section" n="4"><p>primo igitur die resurrectionis eius acceperunt <lb/>
            spiritus sancti gratiam, qua peccata dimitterent et baptizarent <lb/>
            et filios dei facerent et spiritum adoptionis credentibus largirentur <lb/>
            ipso saluatore dicente: quorum remiseritis peccata, <lb/>
            remittentur eis et, quorum retinueritis,<lb n="15"/>
            retenta erunt. die autem pentecostes eis amplius repromissum <lb/>
            est, ut baptizarentur spiritu sancto et induerentur uirtutem, qua <lb/>
            Christi euangelium cunctis gentibus praedicarent, iuxta illud, quod <lb/>
            in sexagesimo septimo psalmo legimus: dominus dabit uerbum <lb/>
            euangelizantibus uirtute multa, ut haberent<lb n="20"/>
            operationem uirtutum et gratiam sanitatum et praedicaturi multis <lb/>
            gentibus acciperent genera linguarum, ut iam tunc cognosceretur,  <lb/>
            qui apostolorum quibus deberent gentibus nuntiare.</p></div>