<div xmlns="http://www.tei-c.org/ns/1.0" type="textpart" subtype="section" n="5"><p>            miserebatur omnium et per singulos effusis lacrimis Christi clementiam  <lb/>
            deprecabatur. et, sicut erat inualida, ascendit pedibus montem, in <lb/>
            cuius duabus speluncis persecutionis et famis tempore Abdias propheta <lb n="10"/>
            centum prophetas aluit pane et aqua. cito itinere percucurrit <lb/>
            Nazaram, nutriculam domini, Canam et Capharnaum, signorum eius <lb/>
            familiares, lacum Tiberiadis nauigante domino sanctificatum et <lb/>
            solitudinem, in qua multa populorum milia paucis saturata sunt <lb/>
            panibus et de reliquiis uescentium repleti sunt cophini duodecim <lb n="15"/>
            tribuum Israhel.</p></div>