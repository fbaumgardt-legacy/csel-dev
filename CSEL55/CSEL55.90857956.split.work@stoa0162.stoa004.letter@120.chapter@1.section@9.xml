<div xmlns="http://www.tei-c.org/ns/1.0" type="textpart" subtype="section" n="9"><p>            tnumphus dei est passio martyrum, pro Christi nomine cruoris  <lb/>
            effusio et inter tormenta laetitia. cum enim quis uiderit <lb/>
            tanta perseuerantia stare martyres atque torqueri et in suis <lb/>
            cruciatibus gloriari, odor notitiae dei disseminatur in gentes <lb n="5"/>
            et subit tacita cogitatio, quod, nisi uerum esset euangelium, <lb/>
            numquam sanguine defenderetur. neque enim delicata et diuitiis <lb/>
            studens ac secura confessio est, sed in carceribus, in plagis, in persecutionibus, <lb/>
            in fame et nuditate et siti. hic triumphus est dei apostolorumque <lb/>
            uictoria.</p></div>