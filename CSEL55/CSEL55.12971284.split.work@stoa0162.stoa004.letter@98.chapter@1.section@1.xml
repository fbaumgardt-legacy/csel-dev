<div xmlns="http://www.tei-c.org/ns/1.0" type="textpart" subtype="section" n="1">
<p>Sciant igitur se huius sollemnitatis alienos non posse celebrare <lb/>
            nobiscum dominicam passionem, qui Origenem — ut loquar <lb/>
            aliquid de fabulis poetarum — hydram omnium sequuntur hereseon <lb/>
            et erroris se habere magistrum et principem gloriantur. quamuis <lb/>
            enim innumerabiles texuerit libros et garrulitatis suae quasi damnosae <lb n="25"/>
            possessionis mundo reliquerit hereditatem, tamen scimus lege <lb/>
            praeceptum: non poteris constituere super te <lb/>
            hominem alienum, quia non est frater tuus. <lb/>
</p></div>