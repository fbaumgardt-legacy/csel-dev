<div xmlns="http://www.tei-c.org/ns/1.0" type="textpart" subtype="section" n="1">
<p>Vereor, ne officium putetur ambitio et, quod illius exemplo <lb n="5"/>
            facimus, qui ait: discite a me, quia mitis sum et humilis <lb/>
            corde, gloriae facere adpetitione dicamur et non uiduam adloqui et <lb/>
            in angustia constitutam, sed aulae nos insinuare regali et sub occasione <lb/>
            sermonis amicitias potentium quaerere. quod liquido non putabit, <lb/>
            qui scierit esse praeceptum: personam pauperis non accipies <lb n="10"/>
            in iudicio, ne sub praetextu misericordiae, quod iniustum <lb/>
            est, iudicemus.</p></div>