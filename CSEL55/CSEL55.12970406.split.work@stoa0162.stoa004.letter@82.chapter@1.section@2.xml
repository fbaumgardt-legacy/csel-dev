<div xmlns="http://www.tei-c.org/ns/1.0" type="textpart" subtype="section" n="2"><p>antiqua sententia est: quem metuit quis, <lb/>
            odit; quem odit, perisse cupit. unde et in nostris litteris, cum<lb n="5"/>
            initia paruulorum in timore consistant, perfecta dilectio foras <lb/>
            mittit timorem. non quaeris monachos tibi esse subiectos et <lb/>
            ideo magis subiectos habes. tu offers osculum, illi colla submittunt; <lb/>
            exhibes militem et ducem inpetras; quasi unus in pluribus es, ut <lb/>
            sis unus ex pluribus. cito indignatur libertas, si ui obprimitur; nemo<lb n="10"/>
            plus imperat libero, nisi qui seruire non cogit. nouimus canones ecclesiasticos, <lb/>
            non ignoramus ordines singulorum, et lectione et cotidianis <lb/>
            exemplis usque ad hanc aetatem multa -didicimus, multa experti  <lb/>
            sumus.</p></div>