<div xmlns="http://www.tei-c.org/ns/1.0" type="textpart" subtype="section" n="1">
<p>Nam si re uera sic ea reprobaret, quem ad modum de illo <lb/>
            auditum erat, et ideo celebranda susciperet, ut actione simulata <lb/>
            suam posset occultare sententiam, non ei diceret Iacobus: et <lb/>
            scient omnes, sed diceret: 'et putabunt omnes', quoniam, <lb n="20"/>
            quae de te audierunt, falsa sunt, praesertim quia in <lb/>
            ipsis Hierosolymis apostoli iam decreuerant, ne quisquam <lb/>
            gentes cogeret iudaizare, non autem decreuerant, ne quisquam <lb/>
            tunc Iudaeos iudaizare prohiberet, quamuis etiam ipsos iam doctrina <lb/>
            Christiana non cogeret.</p></div>