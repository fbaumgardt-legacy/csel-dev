<div xmlns="http://www.tei-c.org/ns/1.0" type="textpart" subtype="section" n="3"><p>dicentibusque nobis, utrum capillos  <lb/>
            et dentes, pectus ac uentrem, manus et pedes ceterosque artus ex <lb n="5"/>
            integro resurrectio exhibeat, tunc uero se tenere non possunt cachinnoque <lb/>
            ora soluentes tonsores nobis necessarios et placentas et <lb/>
            medicos ac sutores ingerunt ultroque interrogant, utrum credamus <lb/>
            et genitalia utriusque sexus resurgere, nostras genas hirtas, feminarum <lb/>
            leues fore et habitudinem corporis pro maris ac feminae distinctione <lb n="10"/>
            diuersam. quod si dederimus, statim expetunt uuluam et <lb/>
            coitum et cetera, quae in uentre sunt et sub uentre. singula membra <lb/>
            negant et corpus, quod constat ex membris, dicunt resurgere. 
</p>
          
</div>