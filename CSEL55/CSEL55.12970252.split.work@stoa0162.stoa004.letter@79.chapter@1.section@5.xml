<div xmlns="http://www.tei-c.org/ns/1.0" type="textpart" subtype="section" n="5"><p>hoc uas electionis loquitur et de  <lb/>
            illo profertur thesauro, qui confidenter aiebat: an experimentum <lb/>
            quaeritis eius, qui in me loquitur Christus? hoc ille pronuntiat, <lb/>
            qui libere sub persona sua fragilitatem humani corporis fatebatur: <lb/>
            non enim, quod uolo bonum, hoc operor, sed, quod nolo <lb n="15"/>
            malum, et: propterea subicio et redigo in seruitutem <lb/>
            corpus meum, ne aliis praedicans ipse reprobus <lb/>
            inueniar. si ille timet, quis nostrum potest esse securus? si Dauid, <lb/>
            amicus domini, et Salomon, amabilis eius, uicti sunt quasi homines, <lb/>
             ut et ruinae nobis ad cautionem et paenitudinis ad salutem exempla, <lb n="20"/>
            praeberent, quis in lubrica uia lapsum non metuat?</p></div>