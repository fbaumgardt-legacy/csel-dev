<div xmlns="http://www.tei-c.org/ns/1.0" type="textpart" subtype="section" n="2"><p>laudaui interpretem, non dogmatisten,<lb n="5"/>
            ingenium, non fidem, philosophum, non apostolum. quodsi uolunt <lb/>
            super Origene meum scire iudicium, legant in Ecclesiasten commentarios, <lb/>
            replicent in epistulam ad Ephesios tria uolumina, et intellegent <lb/>
            me semper eius dogmatibus contra isse. quae enim stultitia <lb/>
            est sic alicuius laudare doctrinam, ut sequaris et blasphemiam? et<lb n="10"/>
            beatus Cyprianus Tertulliano magistro utitur, ut eius scripta probant; <lb/>
            cumque eruditi et ardentis uiri delectetur ingenio, Montanum <lb/>
            cum eo Maximillamque non sequitur. fortissimos libros contra J <lb/>
            Porphyrium scripsit Apollinaris, ecclesiasticam pulchre Eusebius i <lb/>
            historiam texuit; alter eorum dimidiatam Christi introducit <foreign xml:lang="grc">οἰκονομίαν</foreign>,  <lb n="15"/>
            alter inpietatis Arrii apertissimus propugnator est:</p></div>