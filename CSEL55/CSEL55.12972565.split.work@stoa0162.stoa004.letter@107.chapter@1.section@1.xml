<div xmlns="http://www.tei-c.org/ns/1.0" type="textpart" subtype="section" n="1">
<p>Reddat tibi pensum cotidie scripturarum certum. ediscat Graecorum <lb/>
            uersuum numerum. sequatur statim et Latina eruditio; quaesi <lb/>
            non ab initio os tenerum conposuerit, in peregrinum sonum lingua <lb/>
            corrumpitur et externis uitiis sermo patrius sordidatur. te habeat <lb/>
            magistram, te rudis miretur infantia. nihil in te et in patre suo uideat,<lb n="5"/>
            quod si fecerit, peccet. mementote uos parentes uirginis et magis eam <lb/>
            exemplis docere posse quam uoce. cito flores pereunt, cito uiolas  <lb/>
            et lilia et crocum pestilens aura corrumpit.</p></div>