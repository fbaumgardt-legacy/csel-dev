<div xmlns="http://www.tei-c.org/ns/1.0" type="textpart" subtype="section" n="1">
<p>Certe factus es etiam tu tamquam ego non mentientis astu, <lb n="20"/>
            sed <sic>conpatientis</sic> affectu, cum cogitares tam me non relinquendum <lb/>
            in ea culpa, in quam me prolapsum existimasti, quam nec te uelles, <lb/>
            si eo modo prolapsus esses. unde agens gratias beniuolae menti <lb/>
            erga me tuae simul posco, ut etiam mihi non suscenseas, quod, cum <lb/>
            in opusculis tuis aliqua me mouerent, motum meum intimaui tibi<lb n="25"/>
            hoc erga me ab omnibus seruari uolens, quod erga te ipse seruaui, ut, <lb/>
            quicquid inprobandum putant in scriptis meis, nec claudant subdolo <lb/>
            pectore nec ita reprehendant apud alios, ut taceant apud me, hinc potius  <lb/>
            existimans laedi amicitiam et necessitudinis iura uiolari.</p></div>