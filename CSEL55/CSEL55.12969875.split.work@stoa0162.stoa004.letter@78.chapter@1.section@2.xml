<div xmlns="http://www.tei-c.org/ns/1.0" type="textpart" subtype="section" n="2"><p>prudentem studiosumque lectorem <lb/>
            rogatum uelim, ut sciat me uertere nomina iuxta Hebraicam ueritatem; <lb n="15"/>
            alioquin in Graecis et Latinis codicibus praeter pauca omnia <lb/>
            corrupta repperimus. et miror quosdam eruditos et ecclesiasticos <lb/>
            uiros ea uoluisse transferre, quae in Hebraico non habentur, et de <lb/>
            male interpretatis fictas explanationes quaerere, ut in praesenti pro <lb/>
            Dephca legunt Raphaca litteram ponentes pro littera, eo quod res <lb n="20"/>
            et daleth paruo apice distinguantur, et interpretantur 'curationem' <lb/>
            atque exinde tropologiam similem prosequuntur. 
</p>
          
</div>