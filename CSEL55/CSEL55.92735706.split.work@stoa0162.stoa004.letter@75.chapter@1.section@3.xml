<div xmlns="http://www.tei-c.org/ns/1.0" type="textpart" subtype="section" n="3"><p>quod <lb/>
            autem de deserto dicitur adducendus, uirginalis uterus demonstratur,<lb n="10"/>
            qui absque coitu et semine uiri deum nobis fudit infantem, qui calore <lb/>
            spiritus sancti exsiccaret fontes libidinum et caneret in psalmo: <lb/>
            in terra deserta et inuia et sine aqua, sic in sancto apparui <lb/>
            tibi. aduersum mortis ergo duritiam et crudelissimam necessitatem <lb/>
            hoc solacio erigimur, quod breui uisuri sumus eos, quos<lb n="15"/>
            dolemus absentes. neque enim mors, sed dormitio et somnus <lb/>
            appellatur. unde et beatus apostolus uetat de dormientibus contristari, <lb/>
            ut, quos dormire nouimus, suscitari posse credamus et post <lb/>
            digestum soporem uigilare cum sanctis et cum angelis dicere: gloria <lb/>
            in excelsis deo et super terram pax hominibus bonae <lb n="20"/>
            uoluntatis.</p></div>