<div xmlns="http://www.tei-c.org/ns/1.0" type="textpart" subtype="section" n="1">
<p>Quid igitur? scelus est sancti uiri habere contubernium ? <lb/>
            obtorto collo me in ius trahis, ut aut probem, quod nolo, aut multorum <lb/>
            inuidiam subeam. sanctus uir numquam filiam a matre seiungit; <lb/>
            utramque suspicit, utramque ueneratur. sit quamlibet sancta <lb n="20"/>
            filia, mater uidua indicium castitatis est. si coaeuus tuus est ille nescio <lb/>
            quis, matrem tuam honoret ut suam; si senior, te ut filiam diligat <lb/>
            et parentis subiciat disciplinae. non expedit amborum famae plus <lb/>
            te illum amare quam matrem, ne non uideatur affectum in te eligere, <lb/>
            sed aetatem.</p></div>