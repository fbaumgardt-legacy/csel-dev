<div xmlns="http://www.tei-c.org/ns/1.0" type="textpart" subtype="section" n="2"><p>            primas etiam, quas ad te adhuc presbyter litteras praeparaueram  <lb/>
            mittendas per quendam fratrem nostrum Profuturum, qui postea <lb/>
            collega nobis factus iam ex hac uita migrauit nec eas tunc ipse <lb/>
             perferre potuit, quia continuo, dum proficisci disponit, episcopatus <lb n="15"/>
            sarcina detentus ac deinde breui defunctus est, etiam nunc mittere <lb/>
            uolui, ut scias, in tua conloquia quam olim inardescam et quam uim <lb/>
            patiar, quod a me tam longe absunt sensus corporis tui, per quos <lb/>
            adire possit ad animum tuum animus meus, mi frater dulcissime <lb/>
             et in domini membris honorande. <lb n="20"/>
            
</p>
          
</div>