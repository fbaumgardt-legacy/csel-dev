<div xmlns="http://www.tei-c.org/ns/1.0" type="textpart" subtype="section" n="7"><p>omnis creatura dei bona <lb/>
            est. audiant haec mulieres, quae sollicitae sunt, quomodo placeant <lb/>
            uiris. comedant carnes, quae carnibus seruiunt, quarum feruor <lb/>
            despumat in coitum, quae ligatae maritis generationi ac liberis dant <lb/>
            operam. quarum uteri portant fetus, earum et intestina carnibus<lb n="10"/>
            inpleantur. tu uero, quae in tumulo mariti sepelisti omnes pariter <lb/>
            uoluptates, quae litam purpurisso et cerussa faciem super feretrum <lb/>
            eius lacrimis diluisti, quae pullam tunicam nigrosque calceolos candidae <lb/>
            uestis et aurati socci depositione sumpsisti, nihil habes necesse <lb/>
            aliud nisi perseuerare. ieiunium, pallor et sordes gemmae tuae sint,<lb n="15"/>
            plumarum mollities iuuenalia membra non foueant, balnearum  <lb/>
            calor nouum adulescentiae sanguinem non incendat.</p></div>