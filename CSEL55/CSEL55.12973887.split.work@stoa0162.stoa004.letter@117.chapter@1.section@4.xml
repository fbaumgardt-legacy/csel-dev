<div xmlns="http://www.tei-c.org/ns/1.0" type="textpart" subtype="section" n="4"><p>personabit interim aliquis cantator ad mensam  <lb/>
            et inter psalmos dulci modulatione currentes, quoniam alienas <lb/>
            non audebit uxores, te, quae custodem non habes, saepius respectabit. <lb n="10"/>
            loquetur nutibus et, quicquid metuet dicere, significabit affectibus. <lb/>
            inter has et tantas inlecebras uoluptatum etiam ferreas mentes <lb/>
            libido domat, quae maiorem in uirginibus patitur famem, dum dulcius <lb/>
            putat omne, quod nescit. narrant gentilium fabulae cantibus <lb/>
            sirenarum nautas in saxa praecipites et ad Orphei citharam arbores <lb n="15"/>
            bestiasque ac silicum dura mollita. difficile inter epulas seruatur pudicitia. <lb/>
            nitens cutis sordidum ostentat animum. 
</p>
          
</div>