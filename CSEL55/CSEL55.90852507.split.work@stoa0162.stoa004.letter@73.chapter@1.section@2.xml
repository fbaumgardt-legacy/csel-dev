<div xmlns="http://www.tei-c.org/ns/1.0" type="textpart" subtype="section" n="2"><p>ordinem autem eius multis modis interpretantur: <lb/>
            quod solus et rex fuerit et sacerdos et ante circumcisionem functus <lb/>
            sacerdotio, ut non gentes ex Iudaeis, sed Iudaei a gentibus sacerdotium <lb/>
            acceperint, neque unctus oleo sacerdotali, ut Moysi praecepta <lb/>
            constituunt, sed oleo exultationis et fidei puritate, neque carnis et <lb n="5"/>
            sanguinis uictimas immolarit et brutorum animalium exta susceperit, <lb/>
            sed pane et uino, simplici puroque sacrificio, Christi dedicauerit <lb/>
            sacramentum, et multa alia, quae epistolaris breuitas non recipit. 
</p>
          
</div>