<div xmlns="http://www.tei-c.org/ns/1.0" type="textpart" subtype="section" n="3"><p>denique cecidit spiritus sanctus <lb/>
            super eos et obstipuerunt ex circumcisione <lb/>
            fideles, qui uenerant cum Petro, quod et in<lb n="5"/>
            nationes gratia spiritus sancti esset effusa. <lb/>
            tunc respondit Petrus: numquid aquam quis <lb/>
            prohibere potest, ut non baptizentur hi, qui <lb/>
            spiritum sanctum acceperunt sicut et nos? <lb/>
            et iussit eos in nomine Iesu Christi baptizari. <lb n="10"/>
            audierunt autem apostoli et fratres, qui <lb/>
            erant in Iudaea, quia et gentes recepissent <lb/>
            uerbum dei. cum autem ascendisset Petrus <lb/>
            Hierosolymam, disceptabant aduersus illum, <lb/>
            qui erant ex circumcisione, dicentes: quare <lb n="15"/>
            introisti ad uiros praeputium habentes et  <lb/>
            manducasti cum illis?</p></div>