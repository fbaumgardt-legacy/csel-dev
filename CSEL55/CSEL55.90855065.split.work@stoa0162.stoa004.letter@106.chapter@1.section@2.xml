<div xmlns="http://www.tei-c.org/ns/1.0" type="textpart" subtype="section" n="2"><p>ubi quid <lb n="5"/>
            minus habetur in Graeco ab Hebraica ueritate, Origenes de translatione <lb/>
            Theodotionis addidit et signum posuit asterisci, id est <lb/>
            stellam, quae, quod prius absconditum uidebatur, inluminet et in <lb/>
            medium proferat; ubi autem, quod in Hebraeo non est, in Graecis <lb/>
            codicibus inuenitur, obelon, id est iacentem, praeposuit, quam nos <lb n="10"/>
            Latine 'ueru' possumus dicere, quo ostenditur iugulandum esse <lb/>
            et confodiendum, quod in authenticis libris non inuenitur. quae <lb/>
            signa et in Graecorum Latinorumque poematibus inueniuntur. ,
</p>
          
</div>