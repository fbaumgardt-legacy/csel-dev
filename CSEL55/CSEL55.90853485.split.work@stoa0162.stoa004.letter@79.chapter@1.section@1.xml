<div xmlns="http://www.tei-c.org/ns/1.0" type="textpart" subtype="section" n="1">
<p>Pulchra nimirum et adpetenda res, quae satanae conparatione <lb/>
            suscipitur. fornicata est quondam et Hierusalem et diuaricauit <lb/>
            pedes suos omni transeunti. in Aegypto primum deuirginata<lb n="10"/>
            est et ibi fractae sunt mammae eius. cumque ad deserta uenisset <lb/>
            et morarum Moysi ductoris inpatiens quasi oestro libidinis furibunda <lb/>
            dixisset: isti sunt dii tui, Israhel, qui te eduxerunt <lb/>
            de terra Aegypti, accepit praecepta <choice><sic>noii</sic><corr>non</corr></choice> bona et iustificationes  <lb/>
            pessimas, in quibus non uiueret, sed puniretur.</p></div>