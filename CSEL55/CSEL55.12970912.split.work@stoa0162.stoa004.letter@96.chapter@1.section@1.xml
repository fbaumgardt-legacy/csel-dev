<div xmlns="http://www.tei-c.org/ns/1.0" type="textpart" subtype="section" n="1">
<p>Igitur conuiuas tales et, qui sic passionis dominicae festa <lb/>
            concelebrent, aemulantes cum sancto dicamus: laudabo dominum <lb/>
            in uita mea, psallam deo meo, quam <lb/>
            diu sum, festinemusque ad angelorum metropolim, quae libera <lb/>
            est et nulla malitiae sorde maculatur, in qua nec dissensiones sunt<lb n="5"/>
            nec ruinae et de altero ad alterum transmigratio, omnique uoluptate <lb/>
            calcata et conpressis luxuriae fluctibus, qui aduersum nos crebrius <lb/>
            intumescunt, caelestibus misceamur choris, ut iam nunc illuc mente <lb/>
            translati et augustiora uidentes loca simus, quod futuri sumus. 
</p></div>