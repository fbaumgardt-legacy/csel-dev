<div xmlns="http://www.tei-c.org/ns/1.0" type="textpart" subtype="section" n="3"><p>itaque obsecro te, ne me putes sumptis litteris tuis ante  <lb/>
            tacuisse et aliorum uel infidelitatem uel neglegentiam in me referas. <lb/>
            quid enim proderat, ut prouocatus officio tacerem et amicitias <lb n="10"/>
            tuas meo silentio repellerem, qui ultro soleo bonorum appetere <lb/>
            necessitudinem et me eorum ingerere caritati? quia meliores <lb/>
            sunt duo quam unus et, si alter ceciderit, ab altero <lb/>
            fulcietur. funiculus triplex non rumpetur et frater <lb/>
            fratrem adiuuans exaltabitur. scribe igitur audacter et absentiam <lb n="15"/>
            corporum crebro uince sermone. 
</p>
          
</div>