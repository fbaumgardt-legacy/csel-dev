<div xmlns="http://www.tei-c.org/ns/1.0" type="textpart" subtype="section" n="1">
<p>Sed quid ego in abolitis et antiquis moror quaerens excusare <lb/>
            culpam, cuius paenitentiam ipsa confessa est? quis hoc crederet, ut <lb/>
            post mortem secundi uiri in semet reuersa, quo tempore solent uiduae<lb n="10"/>
            neglegentes iugo seruitutis excusso agere se liberius, adire balneas, <lb/>
            uolitare per plateas, uultus circumferre meretricios, saccum indueret, <lb/>
            errorem publice fateretur et tota urbe spectante Romana ante diem <lb/>
            paschae in basilica quondam Laterani, qui Caesariano truncatus <lb/>
            est gladio, staret in ordine paenitentum, episcopo et presbyteris<lb n="15"/>
            et omni populo conlacrimanti sparsum crinem, ora lurida, squalidas  <lb/>
            manus, sordida colla submitteret?</p></div>