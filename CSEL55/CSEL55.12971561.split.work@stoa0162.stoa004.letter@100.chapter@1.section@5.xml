<div xmlns="http://www.tei-c.org/ns/1.0" type="textpart" subtype="section" n="5"><p>non decet ieiunantes tempore agonis et <lb/>
            proelii uesci carnibus monente scriptura: adfligetisanimas <lb/>
            uestras neque Fasides aues sollicito labore perquirere et garrulas <lb/>
            uolucres earumque pinguedinem hianti ingerere gulae nec inuestigare<lb n="5"/>
            magni pretii cocos, qui uentris rabiem iure multiplici et carnibus <lb/>
            contusione mutatis diuersoque ciborum sapore demulceant fumantibus <lb/>
            patinis et nidore sui furori gutturis blandientibus, cum in iniuriam <lb/>
            continentiae diuersi saporis et coloris uina quaeruntur. 
</p>
          
</div>