<div xmlns="http://www.tei-c.org/ns/1.0" type="textpart" subtype="section" n="2"><p>multa et alia dicuntur  <lb/>
            in scripturis, quae uidentur incredibilia et tamen uera sunt. neque <lb/>
            enim ualet natura contra naturae dominum - aut potest uas figulo <lb/>
            dicere: quare me ita fecisti aut ita ? -licet, quod pro miraculo, signo <lb n="15"/>
            atque portento fit, legem naturae facere non possit. num, quia <lb/>
            nostra aetate duplex Lyddae natus est homo, duorum capitum, <lb/>
            quattuor manuum, uno uentre et duobus pedibus, omnes homines <lb/>
            ita nasci necesse est?</p></div>