<div xmlns="http://www.tei-c.org/ns/1.0" type="textpart" subtype="section" n="1">
<p>An uis; ut etiam ego dicam hanc esse summam quaestionis, <lb/>
            immo sententiae tuae, ut post euangelium Christi bene faciant <lb/>
            credentes Iudaei, si sacrificia offerant, quae obtulit Paulus, si filios <lb n="15"/>
            circumcidant, si sabbatum obseruent, ut Paulus in Timotheo et <lb/>
            omnes obseruauere Iudaei, dum modo haec simulate ac fallaciter. <lb/>
            agant? hoc si ita est, non iam in heresin Hebionis uel eorum, quos <lb/>
            uulgo Nazaraeos nuncupant, uel quamlibet aliam ueterem, sed in <lb/>
            nescio quam nouam delabimur, quae sit eo perniciosior, quo non <lb n="20"/>
            errore, sed proposito est ac uoluntate fallaci.</p></div>