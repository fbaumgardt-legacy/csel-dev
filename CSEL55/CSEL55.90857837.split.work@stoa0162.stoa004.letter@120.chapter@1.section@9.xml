<div xmlns="http://www.tei-c.org/ns/1.0" type="textpart" subtype="section" n="9"><p>non <lb/>
            ergo Iohannes Lucasque discordant, ut, quod ille prima resurrectionis <lb n="5"/>
            die datum esse significat, hic die quinquagesimo uenisse describat, <lb/>
            sed profectus apostolicus est, ut, qui primum remittendorum peccatorum <lb/>
            gratiam acceperant, postea acciperent operationes <lb/>
            uirtutum et cuncta donationum genera, quae ab apostolo <lb/>
            descripta memorauimus, et — quod magis necessarium erat —<lb n="10"/>
            diuersitatem linguarum uniuersarumque gentium, ut adnuntiaturi  <lb/>
            Christum nullo egerent interprete.</p></div>