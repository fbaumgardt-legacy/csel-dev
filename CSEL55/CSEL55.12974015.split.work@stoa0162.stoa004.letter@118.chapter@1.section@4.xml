<div xmlns="http://www.tei-c.org/ns/1.0" type="textpart" subtype="section" n="4"><p>ut multis erogaueris <lb/>
            censum tuum, ut quidam tua gaudeant liberalitate, tamen <lb/>
            multo plures sunt, quibus nihil dedisti; neque enim Darei opes et Croesi <lb/>
            explere ualent pauperes mundi. quodsi te ipsum domino dederis et <lb n="10"/>
            apostolica uirtute perfectus sequi coeperis saluatorem, tunc intelleges, <lb/>
            ubi fueris et in exercitu Christi quam extremum tenueris locum. non <lb/>
            planxisti filias mortuas et paternae in genis lacrimae Christi timore <lb/>
            siccatae sunt ? quanto maior Abraham, qui unicum filium uoluntate <lb/>
            iugulauit et, quem heredem mundi futurum audierat, non desperat<lb n="15"/>
            etiam post mortem esse uicturum! Iepthe obtulit filiam uirginem  <lb/>
            et idcirco in enumeratione sanctorum ab apostolo ponitur.</p></div>