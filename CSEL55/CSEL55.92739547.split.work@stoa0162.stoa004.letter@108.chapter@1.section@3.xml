<div xmlns="http://www.tei-c.org/ns/1.0" type="textpart" subtype="section" n="3"><p>quibus ilk precibus, quibus la-I <lb/>
            mentis et gemitu inter iacentem matrem et specum domini discurrere, <lb/>
            ne priuaretur tanto contubernio, ne illa absente uiueret, ut <lb/>
            eodem feretro portaretur! sed, o mortalium fragilis et caduca <lb n="15"/>
            natura et, nisi Christi fides nos extollat ad caelum et aeternitas <lb/>
            animae promittatur, cum bestiis ac iumentis corporum una condicio! <lb/>
            est idem occubitus iusto et inpio, bono et malo, mundo et <lb/>
            <choice><sic>imnundo</sic><corr>inmundo</corr></choice>, sacrificanti et non <choice><sic>sacnficanti</sic><corr>sacrificanti</corr></choice>. sicut bonus, ita et qui <lb/>
            peccat; sicut qui iurat, ita et is qui iuramentum metuit. similiter <lb n="20"/>
            et homines et iumenta in fauillam et cinerem dissoluuntur. 
</p>
          
</div>