<div xmlns="http://www.tei-c.org/ns/1.0" type="textpart" subtype="section" n="3"><p>atque inde <lb/>
            proficiscens ascendit Bethoron inferiorem et superiorem, urbes a <lb/>
            Salomone conditas et uaria postea bellorum tempestate deletas, ad <lb/>
            dextram aspiciens Aialon et Gabaon, ubi Iesus, filius Naue, contra<lb n="10"/>
            quinque reges dimicans soli imperauit et lunae et Gabaonitas ob <lb/>
            dolum et insidias foederis inpetrati in aquarios lignariosque damnauit, <lb/>
            in Gabaa urbe usque ad solum diruta paululum substitit recordata  <lb/>
            peccati eius et concubinae in frusta diuisae et tribus Beniamin  <lb/>
            bis trecentos uiros propter Paulum apostolum reseruatos. <lb n="15"/>
            
</p>
          
</div>