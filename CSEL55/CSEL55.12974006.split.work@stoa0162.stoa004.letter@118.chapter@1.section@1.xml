<div xmlns="http://www.tei-c.org/ns/1.0" type="textpart" subtype="section" n="1">
<p>Nec est, quod te excuses nobilitate et diuitiarum pondere. <lb n="5"/>
            respice sanctum uirum Pammachium et feruentissimae fidei Paulinum <lb/>
            presbyterum, qui non solum diuitias, sed se ipsos domino obtulerunt, <lb/>
            qui contra diaboli tergiuersationem nequaquam pellem <lb/>
            pro pelle, sed carnes et ossa et animas suas domino consecrarunt, <lb/>
            qui te et exemplo et eloquio, id est et opere et lingua, possint ad <lb n="10"/>
            maiora producere. nobilis es: et illi, sed in Christo nobiliores. diues et <lb/>
            honoratus: et illi, immo ex diuitibus et (inclitis pauperes et) inglorii <lb/>
            et idcirco ditiores et magis incliti, quia pro Christo pauperes et inhonorati. <lb/>
            </p></div>