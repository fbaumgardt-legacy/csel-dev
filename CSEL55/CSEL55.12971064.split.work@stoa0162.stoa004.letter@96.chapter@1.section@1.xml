<div xmlns="http://www.tei-c.org/ns/1.0" type="textpart" subtype="section" n="1">
<p>Uerum quid necesse est in tam inpiis immorari ? ad alium <lb/>
            eius transeamus errorem. dicit corpora, quae resurgunt, post multa <lb/>
            saecula in nihilum dissoluenda nec futura aliquid nisi, cum de <lb/>
            caelorum mansionibus animae ad inferiora dilapsae indiguerint<lb n="10"/>
            nouis, quae alia rursum fiant prioribus omnino deletis. quis ista <lb/>
            audiens non et mente et corpore pertremiscat ? si enim post resurrectionem <lb/>
            corpora redigentur in nihilum, fortior erit mors secunda <lb/>
            quam prima, quae delere omnino poterit substantiam corporalem. 
</p></div>