<div xmlns="http://www.tei-c.org/ns/1.0" type="textpart" subtype="section" n="3"><p>placeat ei comes non compta atque  <lb/>
            formonsa, quae liquido gutture carmen dulce moduletur, sed grauis, <lb n="15"/>
            pallens, sordidata, subtristis. praeponatur ei probae fidei et morum  <lb/>
            ac pudicitiae uirgo ueterana, quae illam doceat et adsuescat exemplo <lb/>
            ad orationem et psalmos nocte consurgere, mane hymnos canere,  <lb/>
            tertia, sexta, nona hora quasi bellatricem Christi stare in acie accensaque  <lb/>
            lucernula reddere sacrificium uespertinum. sic dies transeat,<lb n="20"/>
            sic nox inueniat laborantem. orationi lectio, lectioni succedat oratio. <lb/>
            breue uidebitur tempus, quod tantis operum uarietatibus occupatur. 
</p>
          
</div>