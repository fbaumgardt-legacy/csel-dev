<div xmlns="http://www.tei-c.org/ns/1.0" type="textpart" subtype="section" n="1">
<p>Primum scire uos cupio, soror ac filia, me non idcirco scribere, <lb/>
            quia aliquid de uobis sinistrum suspicer, sed, ne ceteri suspicentur, <lb/>
            uestram orare concordiam. alioquin — quod absit —, si peccati <lb/>
            uos aestimarem glutino cohaesisse, numquam scriberem sciremque<lb n="15"/>
            me surdis narrare fabulam. deinde hoc obsecro, ut, si mordacius <lb/>
            quippiam scripsero, non tam meae austeritatis putetis esse quam <lb/>
            morbi. putridae carnes ferro curantur et cauterio, uenena serpentino  <lb/>
            pelluntur antidoto; quod satis dolet, maiori dolore expellitur.</p></div>