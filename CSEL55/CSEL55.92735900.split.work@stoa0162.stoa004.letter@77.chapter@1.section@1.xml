<div xmlns="http://www.tei-c.org/ns/1.0" type="textpart" subtype="section" n="1">
<p>Uerum, quod coepimus, persequamur. quaerentibus nobis <lb/>
            dignum tantae feminae habitaculum, cum ita solitudinem cuperet, <lb/>
             ut diuersorio Mariae carere nollet, ecce subito discurrentibus nuntiis <lb n="15"/>
            oriens totus intremuit, ab ultima Maeotide inter glacialem Tanain et <lb/>
            Massagetarum inmanes populos, ubi Caucasi rupibus feras gentes <lb/>
            Alexandri claustra cohibent, erupisse Hunorum examina, quae <lb/>
            pernicibus equis huc illucque uolitantia caedis pariter ac terroris <lb/>
             cuncta conplerent.</p></div>