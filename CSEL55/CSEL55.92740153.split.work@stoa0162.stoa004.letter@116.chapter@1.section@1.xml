<div xmlns="http://www.tei-c.org/ns/1.0" type="textpart" subtype="section" n="1">
<p>'At enim satius est credere apostolum Paulum <choice><sic>aiiquid</sic><corr>aliquid</corr></choice> non  <lb n="5"/>
            uere scripsisse, quam apostolum Petrum non recte aliquid egisse.' <lb/>
            hoc si ita est, dicamus — quod absit — satius esse credere mentiri <lb/>
            euangelium, quam negatum esse a Petro Christum, et mentiri Regnorum <lb/>
            librum, quam tantum prophetam a domino deo tam excellenter <lb/>
            electum et in concupiscenda atque abducenda uxore aliena<lb n="10"/>
            commisisse adulterium et in marito eius necando tam horrendum  <lb/>
            homicidium.</p></div>