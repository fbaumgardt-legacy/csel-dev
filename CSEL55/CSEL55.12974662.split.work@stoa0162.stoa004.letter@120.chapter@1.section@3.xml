<div xmlns="http://www.tei-c.org/ns/1.0" type="textpart" subtype="section" n="3"><p>narrat Corinthiis, quae fecerit, quae passus sit et quomodo in  <lb/>
            cunctis deo agat gratias, ut sub exemplo sui illos prouocet ad certandum. <lb/>
            'ueni', inquit, 'Troadem, quae prius Troia appellabatur, ut euangelium <lb/>
            Christi in Asia praedicarem. cumque mihi ostium apertum <lb/>
            esset in domino, hoc est plurimi credidissent, siue per signa <lb n="5"/>
            atque uirtutes, quae in me operabatur deus, spes esset nascentis <lb/>
            fidei et in domino succrescentis, non habui requiem spiritui <lb/>
            meo, hoc est speratam consolationem inuenire non potui, eo <lb/>
            quod Titum, fratrem meum, non inuenerim siue, quem ibi <lb/>
            repperiendum putabam, siue, quem ibi audieram degere, uel. <lb n="10"/>
            qui illuc uenturum esse se dixerat'.</p></div>