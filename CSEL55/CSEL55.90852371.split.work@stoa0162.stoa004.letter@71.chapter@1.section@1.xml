<div xmlns="http://www.tei-c.org/ns/1.0" type="textpart" subtype="section" n="1">
<p>Duo palliola et amphimallum de tuis usibus uel utenda uel <lb/>
            sanctis danda suscepi. ego insignia paupertatis et cotidianae symbola <lb n="10"/>
            paenitentiae tibi et sorori tuae misi, quattuor ciliciola apta proposito <lb/>
            et usibus uestris et codicem, hoc est uisiones Esaiae ualde <lb/>
            obscurissimas, quas nuper historica explanatione disserui, ut, quotienscumque <lb/>
            mea opuscula uideris, totiens amici dulcissimi recordatus <lb/>
            nauigationem, quam parumper distuleras, pares.</p></div>