<div xmlns="http://www.tei-c.org/ns/1.0" type="textpart" subtype="section" n="4"><p>uiuunt enim, in quibus  <lb/>
            uiuit uirtus dei omni humana fragilitate deposita et in quibus uiuit <lb n="5"/>
            sapientia, quae abscondita est in deo et in quibus uiuit et inoperatur <lb/>
            iustitia. Christus enim factus est nobis non solum iustitia ex deo, sed <lb/>
            et sapientia et omne, quod uirtus est. et si quidem in praesenti loco <lb/>
            se a dormientibus et in Christo mortuis, qui hanc scribunt epistulam, <lb n="10"/>
            separarent, uidebatur superflua adnotatio et ex uno loco adsumptum <lb/>
            testimonium non ualeret; nunc uero eodem sensu, quia eodem et <lb/>
            spiritu, et in prima ad Corinthios loquitur: omnes non dormiemus, <lb/>
            omnes autem inmutabimur in momento, <lb/>
            in motu oculi, in nouissima tuba; canet enim <lb n="15"/>
            et mortui resurgent incorrupti et nos inmutabimur. <lb/>
            </p></div>