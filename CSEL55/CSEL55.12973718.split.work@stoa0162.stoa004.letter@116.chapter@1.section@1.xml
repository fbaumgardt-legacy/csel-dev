<div xmlns="http://www.tei-c.org/ns/1.0" type="textpart" subtype="section" n="1">
<p>Porro, si quaeras uel recolas, quid hinc senserit noster <lb/>
            Ambrosius, quid noster itidem Cyprianus, inuenies fortasse nec <lb/>
            nobis defuisse, quos in eo, quod adserimus, sequeremur, quamquam, <lb/>
            sicut paulo ante dixi, tantum modo scripturis canonicis <lb/>
            hanc ingenuam debeam seruitutem, qua eas solas ita sequar, ut<lb n="20"/>
            conscriptores earum nihil in eis omnino errasse, nihil fallaciter <lb/>
            posuisse non dubitem. proinde, cum quaero tertium, ut tres etiam <lb/>
            ego tribus opponam, possem quidem, ut arbitror, facile reperire,  <lb/>
            si multa legissem.</p></div>