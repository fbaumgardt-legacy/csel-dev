<div xmlns="http://www.tei-c.org/ns/1.0" type="textpart" subtype="section" n="4"><p>felix uirgo, felix Paula Toxotii, quae<lb n="10"/>
            per auiae amitaeque uirtutes nobilior est sanctitate quam genere! <lb/>
            o si tibi contingeret uidere socrum et cognatam tuam et in paruis <lb/>
            corpusculis ingentes animos intueri! pro insita tibi pudicitia non  <lb/>
            ambigerem, quin praecederes filiam et primam dei sententiam secunda  <lb/>
            euangelii lege mutares. ne tu parui penderes aliorum desideria  <lb n="15"/>
            liberorum et te ipsa magis offerres deo!</p></div>