<div xmlns="http://www.tei-c.org/ns/1.0" type="textpart" subtype="section" n="2"><p>cumque proconsule Palaestinae, qui familiam  <lb/>
            eius optime nouerat, praemissis apparitoribus iussisset parari <lb/>
            praetorium, elegit humilem cellulam et cuncta loca tanto ardore <lb/>
            ac studio circumiuit, ut, nisi ad reliqua festinaret, a primis non posset <lb n="5"/>
            abduci, prostrataque ante crucem, quasi pendentem dominum cerneret, <lb/>
            adorabat. ingressa sepulchrum resurrectionis osculabatur lapidem, <lb/>
            quem ab ostio sepulchri amouerat angelus, et ipsum corporis <lb/>
            locum, in quo dominus iacuerat, quasi sitiens desideratas aquas fide, <lb/>
            ore lambebat.</p></div>