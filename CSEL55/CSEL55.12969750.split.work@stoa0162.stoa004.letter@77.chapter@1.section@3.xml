<div xmlns="http://www.tei-c.org/ns/1.0" type="textpart" subtype="section" n="3"><p> <lb/>
            non sic Furius de Gallis, non Papirius de Samnitibus, non Scipio <lb n="15"/>
            de Numantia, non Pompeius de Ponti gentibus triumphauit. illi <lb/>
            corpora uicere, haec spiritales nequitias subiugauit. audio: praecedentium <lb/>
            turmas et cateruatim exsequiis eius multitudinem fluctuantem <lb/>
            non plateae, non porticus, non inminentia desuper tecta capere poterant <lb/>
            prospectantes. tunc suos in unum populos Roma conspexit: <lb n="20"/>
            fauebant sibi omnes in gloria paenitentis. nec mirum, si de eius salute <lb/>
            homines exultarent, de cuius conuersione angeli laetabantur in caelo. 
</p>
          
</div>