<div xmlns="http://www.tei-c.org/ns/1.0" type="textpart" subtype="section" n="1">
<p>Alius forsitan laudet Nebridium, quod de sorore generatus <lb/>
            Augustae et in materterae nutritus sinu inuictissimo principi ita <lb/>
            carus fuit, ut ei coniugem nobilissimam quaereret et bellis ciuilibus<lb n="20"/>
            Africam dissidentem hac uelut obside sibi fidam redderet. mihi a <lb/>
            principio statim illud est praedicandum, quod quasi uicinae mortis <lb/>
            praescius inter fulgorem palatii et honorum culmina, quae aetatem  <lb/>
            anteibant, sic uixit, ut se ad Christum crederet profecturum.</p></div>