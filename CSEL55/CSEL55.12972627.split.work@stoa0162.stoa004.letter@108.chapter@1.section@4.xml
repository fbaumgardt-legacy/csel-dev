<div xmlns="http://www.tei-c.org/ns/1.0" type="textpart" subtype="section" n="4"><p>quotiens autem infirmitate corpusculi,  <lb n="10"/>
            quam incredibili abstinentia et duplicatis contraxerat <lb/>
            ieiuniis, uexabatur, hoc in ore uoluebat: subicio corpus <lb/>
            meum et in seruitutem redigo, ne aliis praedicans <lb/>
            ipsa reproba inueniar, et: bonum est <lb/>
            uinum non bibere et carnem non manducare <lb n="15"/>
            et: humiliaui in ieiunio animam meam et: totum <lb/>
             lectum meum uersasti in infirmitate et: <lb/>
            uersata sum in miseria, dum mihi infigitur <lb/>
            spina. atque inter doloris aculeos, quos mira patientia sustinebat, <lb/>
            quasi apertos sibi caelos aspiceret, loquebatur: quis dabit mihi <lb n="20"/>
             pinnas sicut columbae et uolabo et requiescam? <lb/>
             </p>
          
</div>