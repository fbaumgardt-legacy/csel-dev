<div xmlns="http://www.tei-c.org/ns/1.0" type="textpart" subtype="section" n="4"><p>non contemno carnem, in <lb/>
            qua Christus et natus est et resurrexit, non despicio lutum, quod <lb/>
            excoctum in testam purissimam regnat in caelo, et tamen miror, cur <lb/>
            carni detrahentes uiuant. carnaliter et inimicam suam foueant et <lb/>
            nutriant delicate, nisi forte inplere uolunt scripturam dicentem:<lb n="5"/>
            amate inimicos uestros et benefacite his, qui persequuntur <lb/>
            uos. amo carnem castam, uirginem, ieiunantem; amo <lb/>
            carnis non opera, sed substantiam; amo carnem, quae iudicandam <lb/>
            esse se nouit; amo illam, quae pro Christo in martyrio caeditur, <lb/>
            laniatur, exuritur. <lb n="10"/>
            
</p>
          
</div>