<div xmlns="http://www.tei-c.org/ns/1.0" type="textpart" subtype="section" n="2"><p>            Ramesse a quibusdam interpretatur 'commotio turbulenta' aut  <lb n="5"/>
            'amaritudo commotioque tineae', nos autem uerius aestimamus exprimi <lb/>
            'tonitruum gaudii'. ad hanc urbem, quae in extremis Aegypti <lb/>
            finibus erat, populus congregatus est, qui in desertum exire cupiebat, <lb/>
            eo quod tumultum saeculi derelinquens mouebatur a uitiis pristinis <lb/>
            et ab excomedente se prius tinea peccatorum et omnem amaritudinem <lb n="10"/>
            uertens in dulcedinem ut dei uocem in Sina monte desuper tonantis <lb/>
            audiret.</p></div>