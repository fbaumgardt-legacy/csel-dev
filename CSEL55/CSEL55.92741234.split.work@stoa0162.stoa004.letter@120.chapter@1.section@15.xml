<div xmlns="http://www.tei-c.org/ns/1.0" type="textpart" subtype="section" n="15"><p>hoc ipsum et in alio loco dicit Esaias: nisi dominus  <lb/>
            sabaoth reliquisset nobis semen, sicut <lb/>
            Sodoma facti essemus et sicut Gomorra similes <lb/>
            fuissemus. cumque testimonia proposuisset, quibus duplex <lb/>
            uocatio praedicitur et gentium et populi Iudaeorum, transit ad cohaerentem <lb n="10"/>
            disputationem et idcirco dicit gentes, quae non sectabantur <lb/>
            iustitiam, adprehendisse iustitiam, quia non superbierint, sed in <lb/>
            Christum crediderint, Israhelis autem magnam partem ideo corruisse, <lb/>
            quia offenderit in lapidem offensionis et petram scandali et ignorauerit <lb/>
            iustitiam dei et quaerens statuere iustitiam suam iustitiae dei, <lb n="15"/>
            qui Christus est, subici noluerit.</p></div>