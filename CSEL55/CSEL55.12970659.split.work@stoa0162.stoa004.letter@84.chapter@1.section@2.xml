<div xmlns="http://www.tei-c.org/ns/1.0" type="textpart" subtype="section" n="2"><p>            ecce uos emendatis in Origenis libris, quod ille non scripsit, et miramini,  <lb/>
            si edat aliquis librum, quem ille non edidit? uos in edito <lb n="10"/>
            opere potestis coargui; ille, qui nihil aliud edidit, facilius patet <lb/>
            calumniae. date quodlibet aliud opus Pamphili, nusquam repperietis; <lb/>
            hoc unum est. unde igitur sciam, quod Pamphili sit? uidelicet <lb/>
            stilus et saliua docere me poterit. numquam credam, quod doctus <lb/>
            uir primos ingenii sui fructus quaestionibus et infamiae dedicarit. <lb n="15"/>
            et ipsum nomen Apologetici ostendit accusationem; non enim defenditur, <lb/>
            nisi quod in crimine est. unum proferam, cui contradicere <lb/>
            uel stulti sit uel inpudentis.</p></div>