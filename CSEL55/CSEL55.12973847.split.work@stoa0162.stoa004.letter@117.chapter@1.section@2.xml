<div xmlns="http://www.tei-c.org/ns/1.0" type="textpart" subtype="section" n="2"><p>si uirgo es,  <lb/>
            quid times diligentem custodiam ? si corrupta, cur non palam nubis ? <lb/>
            secunda post naufragium tabula est, quod male coeperis, saltim hoc <lb/>
            remedio temperare. neque uero hoc dico, quo post peccatum tollam <lb n="15"/>
            paenitentiam, ut, quod male coepit, male perseueret, sed quod desperem <lb/>
            in istius modi copula diuulsionem. alioquin, si ad matrem <lb/>
            migraueris post ruinam, facilius poteris cum ea plangere, quod per <lb/>
            illius absentiam perdidisti. quodsi adhuc integra es et non perdidisti, <lb/>
            serua, ne perdas.</p></div>