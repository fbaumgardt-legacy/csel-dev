<div xmlns="http://www.tei-c.org/ns/1.0" type="textpart" subtype="section" n="12"><p>si, <lb/>
            inquit, patientia dei indurauit Pharaonem et multo tempore poenas<lb n="5"/>
            distulit Israhelis, ut iustius condemnaret, quos tanto tempore sustinuerat, <lb/>
            non dei accusanda patientia est et infinita clementia, sed <lb/>
            eorum duritia, qui bonitatem dei in perditionem suam abusi sunt. <lb/>
            alioquin unus est solis calor et secundum essentias subiacentes alia <lb/>
            liquefacit, alia indurat, alia soluit, alia constringit; liquatur enim<lb n="10"/>
            cera et induratur lutum et tamen non est caloris diuersa natura. 
</p></div>