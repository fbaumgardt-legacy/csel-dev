<div xmlns="http://www.tei-c.org/ns/1.0" type="textpart" subtype="section" n="1">
<p>Cur autem non dicam praecepta illa ueterum sacramentorum <lb/>
            nec bona esse, quia non eis homines iustificantur — umbrae <lb n="20"/>
            sunt enim praenuntiantes gratiam, qua iustificamur —, nec tamen <lb/>
            mala, quia diuinitus praecepta sunt tempori personisque congruentia, <lb/>
            cum me adiuuet etiam prophetica sententia, qua dicit deus se <lb/>
            illi populo dedisse praecepta non bona? forte enim propterea non <lb/>
            dixit mala, sed tantum non bona, id est non talia, ut illis homines <lb n="25"/>
            boni fiant aut sine illis boni non fiant.</p></div>