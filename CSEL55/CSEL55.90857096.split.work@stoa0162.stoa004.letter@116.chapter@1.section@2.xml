<div xmlns="http://www.tei-c.org/ns/1.0" type="textpart" subtype="section" n="2"><p>deinde nobis mittas, obsecro, interpretationem  <lb/>
            tuam de Septuaginta, quam te edidisse nesciebam. <lb/>
            librum quoque tuum, cuius mentionem fecisti, 'De optimo genere interpretandi' <lb/>
            cupio legere et adhuc nosse, quomodo coaequanda sit <lb n="5"/>
            in interprete peritia linguarum coniecturis eorum, qui scripturas <lb/>
            disserendo pertractant, quos necesse est, etiam si rectae atque <lb/>
            unius fidei fuerint, uarias parere in multorum locorum obscuritate <lb/>
            sententias, quamuis nequaquam ipsa uarietas ab eiusdem fidei unitate <lb/>
            discordet, sicut etiam unus tractator secundum eandem fidem <lb n="10"/>
            aliter atque aliter eundem locum potest exponere, quia hoc eius obscuritas <lb/>
            patitur. 
</p>
          
</div>