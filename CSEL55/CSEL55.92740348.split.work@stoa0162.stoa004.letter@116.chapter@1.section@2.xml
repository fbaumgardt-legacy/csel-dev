<div xmlns="http://www.tei-c.org/ns/1.0" type="textpart" subtype="section" n="2"><p>cur igitur nihil simulate suscipiendo <lb/>
            sacrorum caerimoniarumque gentilium, sed de cibis et <lb/>
            praeputio uerum sentiendo ac docendo tamen tamquam gentilis<lb n="15"/>
            factus est gentibus et non potuit fieri tamquam Iudaeus Iudaeis <lb/>
            nisi fallaciter suscipiendo sacramenta Iudaeorum? cur oleastro <lb/>
            inserto seruauit dispensationis ueracem fidem et naturalibus ramis <lb/>
            non extra, sed in arbore constitutis nescio quod dispensatoriae <lb/>
            simulationis uelamen obtendit? cur factus tamquam gentilis gentibus,<lb n="20"/>
            quod sentit, docet, quod agit, sentit, factus autem tamquam <lb/>
            Iudaeus Iudaeis aliud claudit in pectore, aliud promit in uerbis,  <lb/>
            in factis, in scriptis?</p></div>