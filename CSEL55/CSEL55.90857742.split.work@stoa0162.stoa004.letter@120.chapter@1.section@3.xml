<div xmlns="http://www.tei-c.org/ns/1.0" type="textpart" subtype="section" n="3"><p> <lb/>
            cumque se inclinasset, uidit duos angelos in albis sedentes <lb/>
            in loco monumenti ad caput et pedes, ubi positum <lb/>
            fuerat corpus Iesu, ut sub tanta custodiae dignitate non<lb n="20"/>
            crederet ab hominibus potuisse furari, qui ministris angelis seruabatur. <lb/>
            dicuntque ei angeli, quos cernebat: mulier, quid <lb/>
            ploras? secundum illud, quod dominus loquitur ad matrem: <lb/>
            quid mihi et tibi est, mulier? nondum uenit <lb/>
            hora mea, ut ex eo, quod appellauerunt mulierem, arguerent <lb n="25"/>
            frustra plorantem et dicerent: quid ploras?</p></div>