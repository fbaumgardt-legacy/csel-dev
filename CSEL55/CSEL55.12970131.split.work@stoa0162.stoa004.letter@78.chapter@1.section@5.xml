<div xmlns="http://www.tei-c.org/ns/1.0" type="textpart" subtype="section" n="5"><p>quando enim fuerimus in uirtutum culmine constituti, <lb/>
            tunc totius mundi ruinas et omnium peccatorum respicimus  <lb/>
            'uastitatem'. paene obliti sumus currente oratione dictare: Dibon -  <lb/>
            Gad interpretatur 'fortiter intellecta temptatio'. post Dibon - Gad<lb n="15"/>
            geritur bellum contra Seon, regem Amorraeorum, et Og, regem Basan, <lb/>
            et discimus, quod, cum uenerimus ad summum et de fonte principum <lb/>
            regumque biberimus, ascendentes ad montem Phasga non debeamus <lb/>
            eleuari in superbiam, sed propositam nobis e contrario solitudinem <lb/>
            nouerimus. ante contritionem enim eleuatur cor uiri et<lb n="20"/>
            ante gloriam humiliatur. 
</p>
          
</div>