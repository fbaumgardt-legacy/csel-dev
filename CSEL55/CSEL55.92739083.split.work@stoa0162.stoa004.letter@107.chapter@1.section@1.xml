<div xmlns="http://www.tei-c.org/ns/1.0" type="textpart" subtype="section" n="1">
<p>Si quando ad suburbana pergis, domi filiam non relinquas; <lb/>
            nesciat sine te nec possit uiuere; cum sola fuerit, pertremescat. non <lb/>
            habeat conloquia saecularium, non malarum uirginum contubernia, <lb n="5"/>
            non intersit nuptiis seruulorum nec familiae perstrepentis lusibus <lb/>
            misceatur. scio praecepisse quosdam, ne uirgo Christi cum eunuchis <lb/>
            lauet, ne cum maritis feminis, quia alii non deponant animos uirorum,  <lb/>
            aliae tumentibus uteris praeferant foeditatem.</p></div>