<div xmlns="http://www.tei-c.org/ns/1.0" type="textpart" subtype="section" n="4"><p>obsecro ergo te et moneo parentis affectu, ut, <lb/>
            qui Sodomam reliquisti ad montana festinans, postergum ne <lb/>
            respicias, ne aratri stiuam, ne fimbriam saluatoris, ne cincinnos <lb/>
            eius noctis rore madefactos, quod semel tenere coepisti, aliquando <lb/>
            dimittas, ne de tecto uirtutum pristina quaesiturus uestimenta<lb n="15"/>
            descendas, ne de agro reuertaris domum, ne campestria cum Loth <lb/>
            et amoena hortorum diligas, quae non inrigantur de caelo ut terra <lb/>
            sancta, sed de turbido flumine Iordane, postquam dulces aquas <lb/>
            Maris Mortui commixtione mutauit. 
</p>
          
</div>