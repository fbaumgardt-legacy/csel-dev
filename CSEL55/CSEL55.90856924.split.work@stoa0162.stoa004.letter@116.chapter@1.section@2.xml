<div xmlns="http://www.tei-c.org/ns/1.0" type="textpart" subtype="section" n="2"><p>sensim proinde <lb/>
            atque paulatim feruente sane praedicatione gratiae Christi, qua sola <lb/>
            nossent credentes se iustificari saluosque fieri, non illis umbris rerum <lb n="20"/>
            ante futurarum, tunc iam uenientium atque praesentium, ut in <lb/>
            illorum Iudaeorum uocatione, quos praesentia carnis domini et <lb/>
            apostolica tempora sic inuenerant, omnis illa actio consumeretur <lb/>
            umbrarum, hoc ei suffecisse ad commendationem, ut non tamquam <lb/>
            detestanda et similis idolatriae <sic>uitaretur</sic>, ultra uero non haberet <lb n="25"/>
            progressum, ne putaretur necessaria, tamquam uel ab illa salus <lb/>
            esset uel sine illa esse non posset, quod putauerunt heretici, qui, dum <lb/>
            uolunt et Iudaei esse et Christiani, nec Iudaei nec Christiani esse <lb/>
            potuerunt. quorum sententiam mihi cauendam, quamuis in ea <lb/>
            numquam fuerim, tamen beniuolentissime admonere dignatus es. 

</p>
  </div>