<div xmlns="http://www.tei-c.org/ns/1.0" type="textpart" subtype="section" n="2"><p> <lb/>
            si obscura, tu quomodo post eos ausus es disserere, quod illi explanare <lb/>
            non potuerunt? si manifesta, superfluum est te uoluisse disserere, <lb/>
            quod illos latere non potuit, maxime in explanatione psalmorum, <lb/>
            quos apud Graecos interpretati sunt multis uoluminibus primus<lb n="5"/>
            Origenes, secundus Eusebius Caesariensis, tertius Theodorus Heracleotes, <lb/>
            quartus Asterius Scythopolita, quintus Apollinaris Laodicenus, <lb/>
            sextus Didymus Alexandrinus. feruntur et diuersorum in <lb/>
            paucos psalmos opuscula, sed nunc de integro psalmorum corpore  <lb/>
            dicimus.</p></div>