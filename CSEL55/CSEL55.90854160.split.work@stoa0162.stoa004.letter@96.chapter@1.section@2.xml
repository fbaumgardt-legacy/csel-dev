<div xmlns="http://www.tei-c.org/ns/1.0" type="textpart" subtype="section" n="2"><p> <lb/>
            quae libido lasciuiens et daemonum amore <sic>depenens</sic> sic uniuerso <lb n="15"/>
            dogmati transeunti <sic>diuaricauit</sic> crura mentis suae? quis in tantum <lb/>
            de Sodomitica uinea bibit, ut inebriatus uino furoris eius toto <lb/>
            corde conciderit? quis Babyloniorum ita fluminum gurgitibus <lb/>
            inrigatus uiuos Israhel fontes reliquit? quis egrediens de Hierusalem <lb/>
            et Hieroboam, filii Nabat, imitator existens tot errorum<lb n="20"/>
            fabricatus altaria est et ararum profana tura succendit ? cur Dathan <lb/>
            et Abiron, qui minora peccarunt, non ueniant ante tribunal Christi <lb/>
            et sui eum conparatione condemnent, qui extra ecclesiam saluatoris <lb/>
            uariarum doctrinarum turibula diabolico igne conpleuit? 
</p></div>