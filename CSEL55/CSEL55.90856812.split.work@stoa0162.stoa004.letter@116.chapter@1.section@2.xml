<div xmlns="http://www.tei-c.org/ns/1.0" type="textpart" subtype="section" n="2"><p>hoc solo tenuissimo  <lb/>
            indicio utcumque conicio legisse te illam epistulam meam. in ea <lb/>
            quippe deploraui tantam inter uos extitisse discordiam, de quorum <lb/>
            tanta amicitia, quaqua uersum eam fama diffuderat, caritas fraterna <lb/>
            gaudebat. quod non feci reprehendendo germanitatem tuam, <lb n="20"/>
            cuius in ea re aliquam culpam me cognouisse non ausim dicere, sed <lb/>
            dolendo humanam miseriam, cuius in amicitiis mutua caritate <lb/>
            retinendis, quantalibet illa sit, incerta permansio est.</p></div>