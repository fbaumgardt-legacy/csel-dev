<div xmlns="http://www.tei-c.org/ns/1.0" type="textpart" subtype="section" n="4"><p>Aaron plangitur, Iesus non plangitur. in lege <lb/>
            descensus ad inferos, in euangelio ad paradisum transmigratio. <lb/>
            audit quoque Chananaeus, quod uenisset Israhel, et in loco exploratorum, <lb/>
            ubi quondam offendisse populum nouerant, ineunt proelium <lb/>
            et captiuum ducunt Israhel. rursumque in eodem loco pugnatur:<lb n="5"/>
            ex uoto uictor uincitur, uicti superant appellaturque <note type="chapter"> .5 </note> <lb/>
            nomen Horma, id est anathema. eadem dicere mihi non est pigrum, <lb/>
            legentibus necessarium, quod semper humanus status in huius saeculi <lb/>
            uia fluctuet et alius in ualle, alius in campis, alius moriatur in monte, <lb/>
            nec in monte simpliciter, sed in montis monte, id est in excelso uertice.<lb n="10"/>
            cumque nos dei auxilio destitutos hostis inuaserit duxeritque <lb/>
            captiuos, non desperemus salutem, sed iterum armemur ad proelium. <lb/>
            potest fieri, ut uincamus, ubi uicti sumus, et in eodem loco triumphemus, <lb/>
            in quo fuimus ante captiui. 
</p>
          
</div>