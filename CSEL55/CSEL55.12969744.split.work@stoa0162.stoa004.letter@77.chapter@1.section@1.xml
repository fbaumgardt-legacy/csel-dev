<div xmlns="http://www.tei-c.org/ns/1.0" type="textpart" subtype="section" n="1">
<p>Quod scriptum est: timentibus dominum omnia <lb/>
            cooperantur in bonum, in obitu tantae feminae uidimus conprobatum. <lb/>
            quodam praesagio futurorum ad multos scripserat monachos, <lb/>
            ut uenirent et graui onere laborantem absoluerent faceretque <lb/>
            sibi de iniquo mammona amicos, qui eam reciperent in aeterna tabernacula. <lb n="5"/>
            uenerunt, amici facti sunt : dormiuit illa-quod uoluit-et  <lb/>
            deposita tandem sarcina leuior uolauit ad caelos.</p></div>