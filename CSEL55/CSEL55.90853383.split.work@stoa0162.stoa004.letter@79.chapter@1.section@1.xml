<div xmlns="http://www.tei-c.org/ns/1.0" type="textpart" subtype="section" n="1">
<p>Haec illo tendit oratio, ut ostendam iuuenem meum coniunctionem <lb/>
            regalis sanguinis et affluentiam diuitiarum atque insignia <lb/>
            potestatis materiam habuisse uirtutum dicente Ecclesiaste: <lb/>
            sicut protegit sapientia, sic protegit et pecunia. nec statim<lb n="10"/>
            illud huic testimonio putemus aduersum: amen dico uobis: difficile <lb/>
            diues intrabit in regna caelorum. et rursum dico <lb/>
            uobis: facilius est camelum per foramen acus transire <lb/>
            quam diuitem intrare in regnum dei. alioquin Zacheus publicanus, <lb/>
            quem ditissimum scriptura commemorat, contra hanc sententiam <lb n="15"/>
            saluatus uidebitur.</p></div>