<div xmlns="http://www.tei-c.org/ns/1.0" type="textpart" subtype="section" n="3"><p>            hoc ideo dico, ut non te terreant descendentes, sed prouocent ascendentes.  <lb/>
            numquam exemplum a malis sumitur; etiam in saeculi rebus <lb/>
            semper a meliore parte incitamenta uirtutum sunt. oblitus propositi <lb/>
            et epistolaris breuitatis plura dictare cupiebam—ad materiae quippe <lb n="5"/>
            dignitatem et ad meritum personae tuae parum est omne, quod dicitur <lb/>
            — et ecce tibi noster Ausonius coepit scidulas flagitare, urguere <lb/>
            notarios et hinnitu feruentis equi ingenioli mei festinus arguere tarditatem. <lb/>
            </p></div>