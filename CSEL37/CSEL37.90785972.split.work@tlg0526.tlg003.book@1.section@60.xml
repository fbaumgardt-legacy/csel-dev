<div xmlns="http://www.tei-c.org/ns/1.0" type="textpart" subtype="section" n="60"><p rend="script"> <milestone unit="altchapter" n="12"/>  Nos igitur neque regionem maritimam habitamus,  <lb/>
            neque mercimoniis congaudemus, neque per haec alterutris <lb/>
            peregrinationibus fatigamur, sed sunt quidem nostrae ciuitates <lb n="5"/>
            procul a mari positae, regionemque uberrimam possidentes in <lb/>
            ea assidue laboramus, praecipue circa filiorum nutrimenta <lb/>
            studentes, legumque custodiam et traditionem pietatis totius <lb/>
            opus uitae necessarium iudicamus.</p></div>