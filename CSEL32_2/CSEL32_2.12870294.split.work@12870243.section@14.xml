<div xmlns="http://www.tei-c.org/ns/1.0" type="textpart" subtype="section" n="14"><p> tamen prophetiae huic etiam gratiam <note type="margin"> D </note> <lb/>
            uidetur benedictionis adiungere. nam et ad primogenitum <lb/>
            Ruben dicendo: nonefferuescasut aqua peccatum statuit, <lb/>
            quia aqua mundare magis delicta mentesque nostras ab omni <lb/>
            solet uitiorum feruore reuocare, et iterum dicendo ad Symeon<lb n="5"/>
            et Leui: diuidam uos in Iacob et dispergam in <lb/>
            Istrahel ostendit gentium congregatione redimendos; percusso <lb/>
            enim pastore grex ille dispersus est, qui fuerat ante conlectus, <lb/>
            ut qui non erat introiret et sic omnis Istrahel saluus fieret. <note type="margin"> E </note> <lb/>
            et maxime propter tribum Leui debemus hoc credere, quia<lb n="10"/>
            ex ea tribu dominus Iesus uidetur secundum corporis susceptionem <lb/>
            genus ducere. ex qua tribu sunt sacerdotes Leui et <lb/>
            Nathan, quos sanctus Lucas in euangelii libro, quem ipse <lb/>
            scripsit, inter maiores domini conputauit. sacerdos enim patris <lb/>
            et princeps omnium sacerdotum, sicut scriptum est: tu es<lb n="15"/>
            sacerdos in aeternum, sacerdotalis originis successionem <lb/>
            debuit uindicare. 
</p>
</div>