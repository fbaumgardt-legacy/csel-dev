<div xmlns="http://www.tei-c.org/ns/1.0" type="textpart" subtype="section" n="69"><p> <milestone unit="altchapter" n="19"/> i Et quid aliorum utar sententiis? ipsi bene pasti ac <note type="margin"> C </note> luxuriosi <lb/>
            quid sibi sperent audiamus. inducit enim eos Esaias <lb/>
            propheta dicentes: <choice><sic>nianducemus</sic><corr>manducemus</corr></choice> et bibamus; cras<note type="margin"> D </note> <lb n="5"/>
            enim moriemur, meritoque exclamat: ululate naues <lb/>
            Cartaginis, quia perierunt et amplius non erunt. <lb/>
            quod est dictum de uisione Tyri, quam luxuriosam urbem <lb/>
            cognouimus. ideoque nona uisio est, non septima aut octaua, <lb/>
            quod ea neque legem custodiat neque euangelii gratiam, cum<lb n="10"/>
            et sabbato legitimo ignes libidinis adolere sit uetitum, et <lb/>
            euangelii serie octauus dies resurrectionis inluceat. idem <lb/>
            autem dies primus atque octauus, quia dominica dies in se <note type="margin"> E </note> <lb/>
            recurrit. luxuria ergo nec fidem habet nec obseruantiam <lb/>
            disciplinae, luxuria seminarium et origo uitiorum est. nec<lb n="15"/>
            arbitremini me aduersus apostolum dixisse, quia ille ait <lb/>
            auaritiam radicem esse uitiorum omnium, quoniam luxuria <lb/>
            ipsius est mater auaritiae. etenim cum exhauserit quis luxuriando <lb/>
            proprias facultates, quaerit postea auara conpendia. <lb/>
             audistis quid hodie lectum sit. 
</p>
</div>