<div xmlns="http://www.tei-c.org/ns/1.0" type="textpart" subtype="section" n="20"><p> redit <lb/>
            exhausto patrimonio capitis reus et imminuto faenore, accipit <lb/>
            indutias tristiores bellicis quasi post biduum proeliaturus. in<lb n="10"/>
            bello enim incerta uictoria, hic certa inopia: illic se clipeo <lb/>
            tegit, hic nudus occurrit: illic lorica pectus includit, hic <note type="margin">B </note> <lb/>
            carcere totus includitur: illic manus telis onerat, armat <lb/>
            sagittis, hic aere uacuas offert uinculis adligandas. ducitur <lb/>
            plerumque uterque captiuus: ille habet quem accuset aduersum<lb n="15"/>
            belli euentum, hic praeter se quem accuset non habet. <lb/>
            nihil est intolerabilius ea miseria, quae excusari non potest. <lb/>
            acerbat conscientia pondus iniuriae. 
</p>
</div>