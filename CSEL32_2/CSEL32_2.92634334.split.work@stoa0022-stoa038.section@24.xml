<div xmlns="http://www.tei-c.org/ns/1.0" type="textpart" subtype="section" n="24"><p> haesi, fateor, <note type="margin"> E </note> <lb/>
            uerum quid faciam? nullum uendam. sed dum unum considero, <lb/>
            omnes fame uidebo pereuntes. si unum tradam, quibus<lb n="5"/>
            oculis uidebo ceteros de mea inpietate suspectos, ne alios <lb/>
            quoque uendam? quo pudore regrediar domum, quomodo intrabo, <lb/>
            quo habitabo affectu, qui mihi abnegaui filium, quem <lb/>
            non morbus absumpsit, non mors abstulit? qua conscientia <lb/>
            considerabo mensam meam, quam sicut nouella oliuarum in<lb n="10"/>
            circuitu tot filii uestiebant?'
</p>
          </div>