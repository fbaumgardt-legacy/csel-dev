<div xmlns="http://www.tei-c.org/ns/1.0" type="textpart" subtype="section" n="44"><p> in multum <lb/>
            laua me ab iniustitia mea et a delicto meo munda <note type="margin"> E </note> <lb n="5"/>
            me. non tam saepius quam plenius lauari petit, ut conceptam <lb/>
            sordem possit eluere. nouerat secundum legem pleraque <lb/>
            &lt;qui&gt;dem mundandi esse subsidia, sed nullum plenum atque <lb/>
            perfectum. ad illud ergo perfectum tota intentione festinat, <lb/>
            quo iustitia omnis impletur, quod est baptismatis sacramentum, <lb n="10"/>
            sicut ipse docet dominus Iesus. nam cum uenisset ad <lb/>
            Iohannem, ait Baptista: ego a te debeo baptizari, et tu <lb/>
            uenis ad me? respondit dominus: sine modo; sic enim <lb/>
            decet nos implere omnem iustitiam. sed posteaquam <note type="margin"> F </note> <lb/>
            baptizatus est Christus et spiritus sanctus super eum tamquam <lb n="15"/>
            columba descendit et pater filium signauit e caelo, iustitia <lb/>
            omnis impleta est. ideo propheta dicit: in multum laua <lb/>
            me ab iniustitia mea; grandis enim squalor et macula <lb/>
            I non exiguo, sed multo aufertur lauacro. 
</p>
</div>