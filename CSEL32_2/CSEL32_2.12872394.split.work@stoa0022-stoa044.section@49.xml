<div xmlns="http://www.tei-c.org/ns/1.0" type="textpart" subtype="section" n="49"><p> et<note type="margin"> E </note> <lb n="10"/>
            quia plerique refugientes praecepta legis, cum dederint pecuniam <lb/>
            negotiatoribus, non in pecunia usuras exigunt, sed de <lb/>
            mercibus eorum tamquam usurarum emolumenta percipiunt, <lb/>
            ideo audiant quid lex dicat. neque usuram inquit escarum <lb/>
            accipies neque omnium rerum, quascumque faeneraueris <lb n="15"/>
            fratri tuo. fraus enim ista et circumscriptio est <lb/>
            legis, non custodia. et putas te pie facere, quia a negotiatore <lb/>
            uelut mutuum suscipis? inde ille fraudem facit in mercium <lb/>
            pretio, unde tibi soluit usuram. fraudis illius tu auctor, tu <note type="margin"> F </note> <lb/>
            particeps, tibi proficit quidquid ille fraudauerit. et esca usura <lb n="20"/>
            est et uestis usura est et quodcumque sorti accedit usura <lb/>
            est. quod uelis ei nomen inponas, usura est. si licitum est, <lb/>
            cur uocabulum refugis, cur uelamen obtexis? si inlicitum, <lb/>
            cur incrementum requiris? 
</p>
</div>