<div xmlns="http://www.tei-c.org/ns/1.0" type="textpart" subtype="section" n="13"><p> Audiuimus uocem diuitis aliena quaerentis, audiamus uocem <lb/>
            pauperis propria uindicantis: non fiat inquit hoc a deo, <lb/>
            ut dem tibi hereditatem patrum meorum. quasi <lb/>
            quandam contagionem sui pecuniam esse diuitis arbitratur, <lb/>
            quasi dicat: pecunia tua tecum sit in perditionem, <lb n="5"/>
            ego autem hereditatem patrum meorum non possum uendere. <lb/>
            habes quod sequaris, diues, si sapias, ut non uendas agrum <lb/>
            tuum pro nocte meretricis, non transfundas ius tuum pro <note type="margin"> 569 A </note> <lb/>
            sumptu comissationis deliciarumque inpensis, non adiudices <lb/>
            domum tuam ad ludum aleae, ne ius hereditariae pietatis <lb n="10"/>
            amittas. 
</p>
</div>