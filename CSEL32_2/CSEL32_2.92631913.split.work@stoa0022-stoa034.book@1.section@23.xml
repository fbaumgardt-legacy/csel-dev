<div xmlns="http://www.tei-c.org/ns/1.0" type="textpart" subtype="section" n="23"><p> nemo ergo ex inimicis potest tuam animam <lb/>
            conprehendere, nisi prius inanis fuerit effecta. noli igitur <lb/>
            metuere eos qui possunt auri argentique conpilare thensauros. <lb/>
            isti nihil tibi auferunt. hoc enim auferunt quod non <choice><sic>habebus</sic><corr>habebas</corr></choice>, <note type="margin"> C </note> <lb n="5"/>
            hoc auferunt quod possidere non poteras, hoc auferunt quod <lb/>
            non ornabat animam tuam, sed onerabat, hoc auferunt quod <lb/>
            non locupletabat cor tuum, sed potius deprimebat; ubi enim <lb/>
            fuerit thensaurus tuus, ibi erit et cor tuum, sicut <lb/>
            audisti legi hodie. multi seris portarum suarum includunt <lb n="10"/>
            aurum suum, sed hi nec uectibus et claustris suis credunt: <lb/>
            multi uigiles adhibent, sed ipsi quoque plus ipsos solent <lb/>
            timere custodes: multi defosso auro incubant; aurum eorum <lb/>
            sub terra et cor eorum sub terra. caue ergo ne et tu cor tuum <note type="margin"> D </note> <lb/>
            terrae uiuus infodias. non ergo auri istius metuendi fures, <lb n="15"/>
            ille tibi cauendus est faenerator, qui substantiam animae tuae <lb/>
            scrutatur, si qua peccati grauioris aera contraxeris, qui cor <lb/>
            tuum includit solo, qui animam tuam eo caespite obruit, quo <lb/>
            aurum texeris, qui mentem tuam centesimarum incuruat usuris <lb/>
            et graui condit sepulchro, de quo nullus resurgit. sequere <lb n="20"/>
            sanctum Iacob, qui neque de alienis uitiis quicquam habebat <note type="margin"> E </note> <lb/>
            neque suarum uirtutum erat inanis et uacuus, qui erat iustitiae <lb/>
            fructu repletus. 
</p>
          </div>