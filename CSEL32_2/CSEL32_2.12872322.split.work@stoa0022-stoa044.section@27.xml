<div xmlns="http://www.tei-c.org/ns/1.0" type="textpart" subtype="section" n="27"><p> Tamen adhuc quaerenti fideiussores tribuuntur indutiae, <lb/>
            non ut praedam libertatis inueniat, sed ut consortem seruitutis <lb/>
            adiungat, qui se societ aerumnoso. at quid iuuare potest <lb/>
            alienae calamitatis accessio? iam et amici fugiunt, conuiuae <note type="margin"> E </note> <lb/>
            non <sic>recognoscunt</sic>: ipse quoque conspectus omnium refugit <lb n="10"/>
            et ut pugil ictus uarios <sic>concertantium</sic> ita iste honestorum <lb/>
            uitat occursus et sollicitus, ubi in aliquem offenderit, uigilanti <lb/>
            exit obtutu. redit paratus ad uincula, redit mortem <lb/>
            optans, cogitans eam sibi, si moreretur, (moram&gt; inferre. <lb/>
            redit misere se ipse condemnans, quod alienam pecuniam non <lb n="15"/>
            refugerit et faeneratoris se aere deuinxerit. 
</p>
</div>