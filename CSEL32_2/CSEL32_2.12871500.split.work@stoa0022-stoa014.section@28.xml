<div xmlns="http://www.tei-c.org/ns/1.0" type="textpart" subtype="section" n="28"><p> <milestone unit="altchapter" n="5"/> Uerum quod saepe titulum quinquagesimi psalmi repetimus, <note type="margin"> E </note> <lb/>
            non praesumptionis, set infirmitatis exemplum est. uno enim<lb n="5"/>
            die uel per angustias ingenii uel per fragilitatem uocis omnem <lb/>
            seriem non possum inplere tractatus. et ideo quoniam superiore <lb/>
            die aduersus Iudaeos noster sermo directus est, quos <note type="margin"> F </note> <lb/>
            quidem eo usque documenta fidei subegerunt, ut Christus in <lb/>
            caelesti solio locaretur, quod utique in hominem non potest<lb n="10"/>
            conuenire — neque enim alium nisi dei filium ad dexteram dei <lb/>
            sedere credibile est —, non alius utique nobis sedere ad dexteram <lb/>
            patris nisi dei filius remotis omnibus ambiguis aestimandus <lb/>
            est. rursus quoniam scriptura habet: ex fructu <lb/>
            uentris tui ponam super sedem tuam, idem utique dei <lb n="15"/>
            filius carnem ex Maria suscepisse credendus est, in qua prophetici <lb/>
            fructus est uentris, ut uere successionem originis <lb/>
            recognoscas illumque dei filium factum postea filium hominis <note type="margin"> 717 A </note> <lb/>
            per susceptionem scilicet carnis in throno caelesti sedere non <lb/>
            dubites. neque enim Christus sedem aliquam regalem hoc<lb n="20"/>
            habuit in saeculo, ut putes aliam sedem Dauid semini esse <lb/>
            promissam, maxime cum ipse dixerit dominus: regnum <lb/>
            meum non est de hoc mundo. 
</p>
</div>