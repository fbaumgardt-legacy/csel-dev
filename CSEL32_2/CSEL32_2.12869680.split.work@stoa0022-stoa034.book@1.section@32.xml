<div xmlns="http://www.tei-c.org/ns/1.0" type="textpart" subtype="section" n="32"><p> nescit igitur perfectus incommoda <lb/>
            huius corporis aut aduersa mundi neque sentit, qui <lb/>
            alienum ab huiusmodi metu, ne accidant, animum gerit. non <lb/>
            enim uita perfectior, si his careat, definitur, sed si ista <lb n="10"/>
            contemnat. nam si ita definiretur, ut ea esset beata uita, quae <note type="margin"> E </note> <lb/>
            ab huiusmodi casibus expers uacuaque repperiri posset, utique <lb/>
            his accidentibus non posset beatus aliqui definiri. ea igitur sequestrata <lb/>
            sunt et hoc solum in aestimatione beatae uitae est requisitum, <lb/>
            ut non in aliis, sed in possessione ueri et boni eius definitio <lb n="15"/>
            teneretur, quoniam qui id habet despuit cetera nec requirit. 
</p>
          </div>