<div xmlns="http://www.tei-c.org/ns/1.0" type="textpart" subtype="section" n="65"><p> Audistis quae pecunia boni faeneratoris sit, quae pecunia <lb/>
            bonas adquirat usuras, quae pecunia non infamet faeneratorem, <lb/>
            non opprimat debitorem, quam pecuniam aerugo non possit <lb/>
            obducere, non penetrare tinea, quae pecunia non de terreno <lb/>
            thensauro sit, sed aeterno, quae pecunia diuitem faciat accipientem<lb n="5"/>
            nec aliquid imminuat faeneranti. haec pecunia usuram <note type="margin"> F </note> <lb/>
            habet, &lt;ut&gt; non centesimam eius quod dederis portionem, sed <lb/>
            centuplum ferat fructum. expande igitur sinum mentis, ut <lb/>
            huius pecuniae numeratam tibi suscipias quantitatem: intende <lb/>
            cordis optutum, ut agnoscas pecuniae huius imaginem et<lb n="10"/>
            inscriptionem. certe hanc pecuniam excute, tabulam supra <lb/>
            mensam animae tuae, quae stabilis uirtutibus sit, quadratam <lb/>
            constitue, conde in thensauro pectoris tui de quo doctus <lb/>
            scriba depromit noua et uetera. uides qualis haec pecunia <lb/>
            sit, quemadmodum creditorem debitoremque inuisa in se <note type="margin"> 614 A </note> <lb n="15"/>
            coniungat nomina. qui inuehebar in faeneratores, iam prouoco <lb/>
            debitorem. huius ergo faeneratores pecuniae uos esse desidero, <lb/>
            ut ad uos qui mutuum sumant sponte festinent, per quam <lb/>
            <sic>nOli</sic> nummum, sed regnum possitis adquirere, per quam non <lb/>
            maledicta quaeratis, sed benedictionis gratiam. 
</p>
</div>