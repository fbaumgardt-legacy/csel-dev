<div xmlns="http://www.tei-c.org/ns/1.0" type="textpart" subtype="section" n="7"><p> negamus factum an repudiamus <lb/>
            magistrum? nihil horum; sed qui speciem obicit communitatem <lb/>
            consideret. species facti est communitas naturae. nihil <note type="margin"> E </note> <lb/>
            igitur mirum si intra generalitatem species est. agnosco enim <lb/>
            hominem fuisse Dauid, et nihil mirum: agnosco commune, <lb n="15"/>
            ut homo peccet. nec enim noua infirmitas condicionis humanae <lb/>
            magisque mirum uidetur, si homo peccato careat quam si <lb/>
            peccatum incidat. fecit igitur peccatum sanctus Dauid — nullo <lb/>
            ambiguo uos tenebo —, fecit adulterium, commentus est <lb/>
            homicidium et commentus est et peregit. peccauit quod <lb n="20"/>
            solent reges, sed paenitentiam gessit et fleuit, quod non <note type="margin"> F </note> <lb/>
            solent reges. rogauit ueniam non adrogans potestatis, sed <lb/>
            infirmitatis suae conscius, prostratus in terram cilicio se <lb/>
            operuit, oblitus imperii et memor culpae. 
</p>
          </div>