<div xmlns="http://www.tei-c.org/ns/1.0" type="textpart" subtype="section" n="10"><p> <milestone unit="altchapter" n="4"/>  Ideo optinuit inquit eos superbia eorum, cooperti <note type="margin"> E </note> <lb/>
            sunt iniquitate et impietate sua. malum uestimentum <lb/>
            iniquitas, quod si qui uoluerit in nobis tenere, remittere nos <lb/>
            oportet, ne incipiat in iudicium uenire nobiscum. et si qui<lb n="10"/>
            tunicam nostram quam accepimus spiritalem auferre conetur, <lb/>
            remitte pallium iniquitatis, sume operimentum fidei atque <lb/>
            patientiae, quo se operibat Dauid in ieiunio, ne amitteret <note type="margin"> F </note> <lb/>
            integimenta uirtutis. ipsum ieiunium <choice><sic>openmentum</sic><corr>operimentum</corr></choice> est. denique <lb/>
            nisi sanctum Ioseph texisset ieiuna sobrietas, adulterae proteruitas<lb n="15"/>
            exuisset. quo ieiunio si se tegere uoluisset Adam, <lb/>
            nudus non fuisset effectus. sed quia de ligno scientiae boni <lb/>
            et mali contra interdictum caeleste gustauit et imperatum <lb/>
            ieiunium praeuaricatus est incontinentiae cibo, nudum se esse <lb/>
            cognouit. quod si ieiunauisset, et fidei seruasset exuuias nec<lb n="20"/>
            se aspexisset intectum. non ergo nos induamus iniquitate et <lb/>
            impietate, ne de aliquo nostrum dicatur: et induit se <lb/>
            maledictionem. 
</p>
</div>