<div xmlns="http://www.tei-c.org/ns/1.0" type="textpart" subtype="section" n="33"><p> <milestone unit="altchapter" n="9"/> Quis iste peccati est faenerator nisi diabolus, a quo Eua <note type="margin"> B </note> <lb/>
            mutuata peccatum obnoxiae successionis usuris omne genus <lb/>
            defaenerauit humanum? denique quasi malus faenerator <note type="margin"> C </note> chirographum <lb/>
            tenuit, quod postea dominus suo cruore deleuit. <lb n="10"/>
            etenim quod mortis erat scriptum apicibus debuit morte <lb/>
            dissolui. faenerator ergo diabolus. denique ostendebat saluatori <lb/>
            diuitias suas dicens: haec omnia tibi dabo, si procidens <lb/>
            adoraueris me. at uero dominus aeris solutor <lb/>
            alieni nihil ipsi debebat, qui poterat dicere: ecce uenit <lb n="15"/>
            huius mundi princeps et in me suum non inuenit <lb/>
            nihil. nihil debebat, sed soluebat pro omnibus, sicut ipse <lb/>
            testatur dicens: quae non rapui tunc exoluebam. 
</p>
</div>