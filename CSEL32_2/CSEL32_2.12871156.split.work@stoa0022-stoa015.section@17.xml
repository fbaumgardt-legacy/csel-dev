<div xmlns="http://www.tei-c.org/ns/1.0" type="textpart" subtype="section" n="17"><p> Nec de sacerdotibus silendum arbitror. ne nostra uidear <lb/>
            dissimulare delicta. Aaron ipse summus sacerdos, quo duce <lb/>
            pariter ac Moyse rubrum pedes mare transiuit populus<lb n="5"/>
            Hebraeorum, rogatus a plebe ut deos sibi faceret quos adorarent <lb/>
            aurum poposcit, in ignem misit, et caput uituli figuratum <lb/>
            est, cui sunt oblata sacrificia. quo indicio claruit auri cupiditatem <lb/>
            materiam esse perfidiae et auaritiae studio sacrilegia <lb/>
            solere generari. iterum tantus sacerdos locum incidit offensionis<note type="margin"> E </note> <lb n="10"/>
            cum sorore sua Maria. nam dum fratri uterque obtrectant <lb/>
            quod alienigenam accepisset uxorem, ilico Mariam contagio <lb/>
            maculosae carnis effloruit. 
</p>
</div>