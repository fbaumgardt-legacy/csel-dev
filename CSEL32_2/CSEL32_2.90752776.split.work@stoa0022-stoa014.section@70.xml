<div xmlns="http://www.tei-c.org/ns/1.0" type="textpart" subtype="section" n="70"><p rend="script"> Quo licet aduertere, fratres dilectissimi, quemadmodum <lb/>
            omnes haereses, dum se inpugnant, in se recurrunt. itaque <lb/>
            Ariani, dum patris et filii separant potestatem, in eum <lb/>
            furiose exitum disputationis incurrunt, ut cum Manicheis<lb n="15"/>
            eorum concurrat adsertio; illi enim dicunt alterum deum <lb/>
            ueteris, alterum noui esse testamenti. quam profanam <note type="margin"> E </note> adsertionem <lb/>
            ecclesia sancta condemnat, quae unum deum legit, <lb/>
            quia unus deus pater, ex quo omnia, et nos in ipsum, <lb/>
            et unus dominus Iesus, per quem omnia et nos per<lb n="20"/>
            ipsum. utique omnipotens potestas et una patris et filii <lb/>
            declaratur, ut nec patrem a noui testamenti gratia secernamus <lb/>
            nec rursus ab instauratione mundi filium separemus. 
</p>
</div>