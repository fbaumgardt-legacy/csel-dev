<div xmlns="http://www.tei-c.org/ns/1.0" type="textpart" subtype="section" n="29"><p> et conuenienter dicit: <lb/>
            defecit cor meum et caro mea, deus cordis mei. <lb/>
            neque enim possunt perpetua succedere, nisi terrena defecerint. <lb n="5"/>
            deficit ergo caro, quando mortificantur quae sunt carnalia, <lb/>
            deficiunt et illi qui mortificationem Iesu Christi in sua carne <note type="margin"> D </note> <lb/>
            circumferunt; mors enim Christi in illis operatur, ut omnis <lb/>
            errorum moriatur inlecebra. unde colligitur quia et cor <lb/>
            hominis deficit, quando mortificantur cogitationes malae, quae<lb n="10"/>
            de corde procedunt, ut terrena omnia abscondat obliuio et <lb/>
            fiat deus cordis eorum qui beati mundo corde deum uidere <lb/>
            mereantur, ut adpropinquent tibi et non se segregent. deus <lb/>
            enim adpropians, non repulsor adpropinquantium est; omnibus <note type="margin"> E </note> <lb/>
            enim uult salutis causa esse, non mortis. denique neminem <lb n="15"/>
            repellit nisi qui se ab eius conspectu putauerit sequestrandum. <lb/>
            quoniam ecce inquit qui elongant se a te peribunt. 
</p>
</div>