<div xmlns="http://www.tei-c.org/ns/1.0" type="textpart" subtype="section" n="11"><p> manebat <lb/>
            antequam uinum inueniretur omnibus inconcussa libertas; <lb/>
            nemo sciebat a consorte naturae suae obsequia seruitutis <note type="margin"> E </note> <lb/>
            exigere. non esset hodie seruitus, si ebrietas non fuisset. <lb n="10"/>
            oprepserat quidem fraternae praelationis inuidia, manebat <lb/>
            tamen adhuc paternae pietatis reuerentia. laesa pietas est, <lb/>
            dum ridetur ebrietas. non illis itaque solis nocent uina quos <lb/>
            temptant, sed et illis amplius quorum oculis temulenta <lb/>
            ebriorum membra nudantur. hinc risus inreuerens nascitur, <lb n="15"/>
            hinc libido flammatur, ut multo maiore temulentia eos uina <lb/>
            perturbent quorum oculos ac mentem inebriauerint quam <note type="margin"> F </note> <lb/>
            quorum membra prostrauerint. 
</p>
          </div>