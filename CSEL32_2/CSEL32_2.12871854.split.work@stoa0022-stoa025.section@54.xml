<div xmlns="http://www.tei-c.org/ns/1.0" type="textpart" subtype="section" n="54"><p> praeterieram <lb/>
            certe ego citharam psalteria tympana, quae cognouimus conuiuiis <lb/>
            huiuscemodi frequenter adhiberi, ut uino et cantu <lb/>
            excitentur libidines. plerique etiam Persico more mulieres<note type="margin"> C </note> <lb n="10"/>
            dignas temulentorum consortio induci iubent et ab his fialas <lb/>
            accipiunt atque illis se substernunt sedentibus. et hunc ritum <lb/>
            sacratae habent obseruationis, ebrietatis ministerium. habent <lb/>
            ergo uinum et barbari: libenter his Romani indulgent, ut et <lb/>
            ipsi soluantur in potus et eneruati ebrietate uincantur. nec<lb n="15"/>
            solum uinum ebrietatem facit, sed et sicera. denique Hebraei <lb/>
            omnem potum qui inebriat sicerae nomine uocant. <note type="margin"> D </note> 
</p>
          </div>