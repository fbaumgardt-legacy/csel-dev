<div xmlns="http://www.tei-c.org/ns/1.0" type="textpart" subtype="section" n="71"><p> <lb/>
            i <lb/>
            est autem et aliud pignus, quod lex spiritalis prohibet <note type="margin">D </note> <lb n="10"/>
            auferri et si datum fuerit, reddi iubet ante solis occasum, <lb/>
            quod homo debitor reddit et ipse protulit. debitor est autem <lb/>
            omnis qui audit uerbum regni et non intellegit. uenit malus <lb/>
            et rapuit quod seminatum est in corde ipsius. noli <lb/>
            ergo introire in domum eius, ut illud pignus accipias. uae enim <lb n="15"/>
            qui scandalizauerit unum de pusillis istis! si sua stultitia <lb/>
            amiserit pignus suum, tu non habebis delictum. si autem <lb/>
            pauper fuerit, redde pignus ante solis occasum; pignus autem <note type="margin"> E </note> <lb/>
            uestimentum est. si sibi diues uidetur, ipse se decipit, si <lb/>
            pignus tradiderit suum: si autem pauper, qui non habeat <lb n="20"/>
            diuitias spiritus, redde illi uestimentum suum ante solis <lb/>
            occasum. 
</p>
</div>