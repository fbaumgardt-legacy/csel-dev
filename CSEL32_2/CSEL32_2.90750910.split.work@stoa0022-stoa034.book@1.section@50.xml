<div xmlns="http://www.tei-c.org/ns/1.0" type="textpart" subtype="section" n="50"><p> Quintus cum sisteretur, caeso prius eidem ignes iussit<note type="margin"> B </note> <lb n="10"/>
            admoueri, subici incendia. manabat e uulneribus cruor et <lb/>
            effossis ulceribus sanguis effusus ipsos flammarum extinguebat <lb/>
            globos, at ille inter ignium crepitus audiebatur dicens: <lb/>
            'gratias tibi, domine, quod dedisti nobis dicere: transiuimus <lb/>
            per ignem, sicut alibi idem dicit tuus propheta: igne<lb n="15"/>
            nos examinasti, sicut igne examinatur argentum.; <lb/>
            adstabo tibi sicut aurum purgatus incendio, et si quid fuit <lb/>
            culpae, ignis exussit'. itaque et iste transfiguratus a corruptela <lb/>
            ad incorruptionem uitam exalauit. <note type="margin"> c </note> 
</p>
          </div>