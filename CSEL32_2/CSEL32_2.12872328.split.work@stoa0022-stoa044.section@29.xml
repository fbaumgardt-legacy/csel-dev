<div xmlns="http://www.tei-c.org/ns/1.0" type="textpart" subtype="section" n="29"><p> <milestone unit="altchapter" n="8"/> 1 Uidi ego miserabile spectaculum, liberos pro patemo debito<note type="margin"> 600 A </note> <lb n="5"/>
            in auctionem deduci et teneri calamitatis heredes, qui non <note type="margin"> B </note> <lb/>
            essent participes successionis, et hoc tam immane flagitium <lb/>
            non erubescere creditorem. instat urguet addicit. 'mea' inquit <lb/>
            'nutriti pecunia pro alimonia seruitium recognoscant, pro <lb/>
            sumptu licitationem subeant. agitetur hasta de pretiis singulorum'. <lb n="10"/>
            non inmerito hasta agitatur, ubi caput quaeritur: non <lb/>
            inmerito ad auctionem peruenitur, ubi sors poscitur. haec est <lb/>
            faeneratoris inhumanitas, haec debitoris stultitia, ut filiis, <lb/>
            quibus pecuniam non relinquit, libertatem auferat, pro <note type="margin"> c </note> testamento <lb/>
            chirographum dimittat, pro emolumento hereditatis<lb n="15"/>
            syngrapham obligationis. quid sibi uult paterni in liberos <lb/>
            scriptura maledicti, ubi nulla est impii offensa peccati? an <lb/>
            potest durius aliquod esse maledictum grauiusque seruitium? <lb/>
            et illa saepe post mortem habet defunctus conpendia, quod <lb/>
            non spectat miserias filiorum. 
</p>
</div>