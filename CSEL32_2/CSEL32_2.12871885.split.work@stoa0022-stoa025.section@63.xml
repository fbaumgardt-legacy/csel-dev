<div xmlns="http://www.tei-c.org/ns/1.0" type="textpart" subtype="section" n="63"><p> quantos de intemperanti conuiuio nouimus <lb/>
            ad tormenta uenisse! dum per ebrietatem de imperio suo <lb/>
            certant et sibi regna promittunt, honores aliis pollicentur, <lb n="5"/>
            infelices ad poenam ducti sunt, qui quid dicerent nesciebant. <lb/>
            unde plerique boni iudices ea quae per ebrietatem dicta essent <lb/>
            tenenda ad crimen non putauerunt. plerique etiam uino <lb/>
            utuntur ut eculeo et quibus tormenta non eliciunt uocem <lb/>
            proditionis eos temptant bibendo, ut patriae statum, salutem <note type="margin"> F </note> <lb n="10"/>
            ciuium, defensionis suae prodant consilia; uirtus enim plerumque <lb/>
            uincit dolorem, fidem autem potus excludit. cognoui <lb/>
            plerosque fidiculis exulceratos nomen suum negasse: quis <lb/>
            inter cymbia texit quod latere cupiebat? 
</p>
</div>