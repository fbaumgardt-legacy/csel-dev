<div xmlns="http://www.tei-c.org/ns/1.0" type="textpart" subtype="section" n="55"><p rend="script"> Sed faeneratorum uos delectat et usurarum uocabulum. id <lb/>
            quoque non inuideo. docebo quomodo boni faeneratores esse <lb/>
            possitis, quomodo bonas quaeratis usuras. dicit Solomon: <lb/>
            faenerat domino qui miseretur pauperi, secundum <lb/>
            datum autem eius retribuet ei. ecce bonum faenus de <lb n="5"/>
            malo factum est, ecce inreprehensibilis faenerator, ecce usura <note type="margin"> B </note> <lb/>
            laudabilis. nolite ergo iam me inuidentem uestris commodis <lb/>
            aestimare. putatis quod hominem uobis subtraham debitorem? <lb/>
            deum prouideo, Christum subrogo, illum demonstro qui uos <lb/>
            fraudare non possit. faenerate ergo domino pecuniam uestram <lb n="10"/>
            in manu pauperis. ille adstringitur et tenetur, ille scribit <lb/>
            quidquid egenus acceperit — euangelium eius cautio —, ille <lb/>
            promittit pro omnibus indigentibus, ille dicit fidem. quid <lb/>
            dubitatis dare? si quis uobis diues huius saeculi <choice><sic>ofTeratur</sic><corr>offeratur</corr></choice>, <note type="margin"> C </note> <lb/>
            qui fide promittit sua pro aliquo debitore, statim numeratis <lb n="15"/>
            pecuniam. pauper est nobis dominus caeli et conditor <lb/>
            mundi huius, et adhuc deliberatis, quem ditiorem quaeritis <lb/>
            fideiussorem. 
</p>
</div>