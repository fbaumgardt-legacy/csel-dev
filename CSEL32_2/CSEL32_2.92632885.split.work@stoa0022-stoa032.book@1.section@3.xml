<div xmlns="http://www.tei-c.org/ns/1.0" type="textpart" subtype="section" n="3"><p> unde non inmerito sanctus Dauid ad illam gloriam <lb/>
            cum in cetero opere tum maxime in quadragensimo primo <note type="margin"> B </note> <lb/>
            psalmo se festinare testatus est dicens: quando ueniam et<lb n="10"/>
            parebo ante faciem dei? in quo psalmo et perturbationes <lb/>
            humanae fragilitatis et consolationes a domino euidenter <lb/>
            expressit. in quo etiam interpellat pro nobis deum, quod <lb/>
            oblitus operis sui, oblitus conlatae in hominem liberalitatis et <lb/>
            gratiae quem tuendum atque ornandum susceperat dereliquerit<lb n="15"/>
            et infirmum ac naufragum diuersis infirmitatibus reiecerit <lb/>
            adterendum. quod idem ante ipsum fecerat sanctus Iob, sed <note type="margin"> 'C </note> <lb/>
            iste moralius, ille uehementius. utriusque igitur interpellationes <lb/>
            considerare cordi est, quod in his uitae humanae <lb/>
            forma exprimitur, causa agitur, praerogatiua formatur. suo<lb n="20"/>
            igitur ordine spectandae nobis sunt. 
</p>
          </div>