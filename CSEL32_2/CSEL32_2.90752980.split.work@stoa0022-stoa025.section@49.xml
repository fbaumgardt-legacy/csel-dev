<div xmlns="http://www.tei-c.org/ns/1.0" type="textpart" subtype="section" n="49"><p> Sola illa sunt sine excusatione certamina. in bello si quis <lb/>
            se inferiorem uiderit, arma conuertit et meretur ueniam: hic <lb/>
            si quis calicem conuertat, urgetur ad potum. in scammate si <lb/>
            quis manum leuat, exors quidem palmae, sed inmunis <lb/>
            iniuriae est: in conuiuiis etsi manum reuocet a uino, ori<lb n="10"/>
            eius infunditur. omnes inebriantur, uictores uictique omnes <lb/>
            ebrii iacent plerique sopiti. nec portari eos ad sepulchrum <note type="margin"> C </note> <lb/>
            licet, prius quam is qui pascit de omnibus se uindicatum <lb/>
            uiderit, ut ulciscatur dispendium. qui autem damna non sentit <lb/>
            hanc mensae suae gloriam putat, si ex ea uulnerati omnes ac <lb n="15"/>
            saucii tamquam de harena exeant.</p></div>