<div xmlns="http://www.tei-c.org/ns/1.0" type="textpart" subtype="section" n="24"><p rend="script"> Denique officii sui et commissi muneris ingressum gratia <lb/>
            remotis arbitris ac domesticis adprehendit eum dicens: dormi <lb/>
            mecum. excusatur Ioseph scripturae testimonio, quia commissum <lb n="20"/>
            a domino deserere nequibat obsequium. non enim satis <lb/>
            est quod securus sui domus interiora quasi qui capi non <lb/>
            posset ingressus est: iustus debuit prouidere, ne furenti copiam <note type="margin"> E </note> <lb/>
            daret et eius illa peccato periret. sed qui aduersari sibi domini <lb/>
            sui uidebat uxorem neclecti officii etiam a domino cauere <lb n="25"/>
            debebat offensam. simul adhuc sermonis, non conprehensionis <lb/>
            putabat audaciam. 
</p></div>