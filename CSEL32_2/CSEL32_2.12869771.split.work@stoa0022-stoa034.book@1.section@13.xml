<div xmlns="http://www.tei-c.org/ns/1.0" type="textpart" subtype="section" n="13"><p>hoc est igitur quod ait <lb/>
            patriarcha Isaac: seruies fratri tuo. erit autem cum<lb n="10"/>
            deposueris et solueris iugum illius a collo tuo, <lb/>
            significans duos futuros populos, unum ancillae filium, alterum <lb/>
            liberae — seruit enim littera, libera est gratia — eumque <note type="margin"> EI </note> <lb/>
            populum, qui litterae intendit, tamdiu seruum fore, quamdiu <lb/>
            spiritalis doctrinae sequatur interpretem. tunc quoque illud<lb n="15"/>
            futurum quod apostolus dicit: ut reliquiae saluae fiant <lb/>
            secundum electionem gratiae. seruies ergo fratri tuo, sed tunc <lb/>
            senties seruitutis profectum, cum uoluntarius potius quam <lb/>
            coactus oboedire coeperis fratri. 
</p>
          </div>