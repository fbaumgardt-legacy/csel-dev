<div xmlns="http://www.tei-c.org/ns/1.0" type="textpart" subtype="chapter" n="12">
<p>Iam et mendacium uestrum hoc loco iuste damnari <lb n="10"/>
            potest, quo cotidie a uobis sacrificia condiuntur. nam quis <lb/>
            dubitet uos illud legitimum in sacramentorum mysterio praeterire <lb/>
            non posse? offerre uos deo dicitis pro ecclesia, quae <lb/>
            una est. hoc ipsum mendacii pars est unam te uocare, de <lb/>
            qua feceris duas; et offerre uos dicitis deo pro una ecclesia, <lb n="15"/>
            quae sit in toto terrarum orbe diffusa. quid? si unicuique <lb/>
            uestrum dicat deus: quid offers pro tota, qui non es in tota ? <lb/>
            si nos uobis displicemus, quid uobis fecit Antiochia ciuitas, <lb/>
            quid Arabia prouincia, unde probamus uenientes a uobis esse <lb/>
            rebaptizatos ? <lb n="20"/>
            
</p>
          
</div>