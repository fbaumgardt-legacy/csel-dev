<div xmlns="http://www.tei-c.org/ns/1.0" type="textpart" subtype="chapter" n="2">
<p>Deinde quaeris, quid in laude baptismatis contra uos <lb/>
            dixeris. audi, sed prius est fatearis, quod omnes negare minime <lb/>
            poteritis. dicitis enim trinitatem pro nihilo haberi, ubi non <lb/>
            interfuerit uestra praesentia. si nobis derogatis, uel deum <lb/>
            reueremini, qui in trinitate prior est, qui cum filio suo et <lb n="5"/>
            spiritu sancto omnia operatur et conplet, etiam et illic, ubi <lb/>
            non fuerit humana persona. tu uero, frater Parmeniane, in <lb/>
            laude aquae de Geneseorum lectione dixisti aquas primum <lb/>
            uiuas animas edidisse. numquid sua sponte eas generare <lb/>
            potuerunt? numquid non et illic fuerat tota trinitas? utique<lb n="10"/>
            et illic fuerat deus pater, qui iubere dignatus est, qui dixit: <lb/>
            educant aquae natantia, uolatilia, et cetera. quodsi sine <lb/>
            operante fieret, quod factum est, diceret deus: educite, aquae. <lb/>
            ibi erat ergo filius dei, qui operabatur, ibi erat spiritus <lb/>
            sanctus, sicuti lectum est: et spiritus dei superferebatur<lb n="15"/>
            super aquas. nihil illic uideo quartum, nihil minus a tribus, <lb/>
            et tamen natum est, quod trinitas operata est, et non ibi <lb/>
            fuistis; aut si sine uobis nihil debet licere trinitati, reuocate <lb/>
            pisces in originem; iam uolantes aues fluctibus mergite, si <lb/>
            uobis absentibus nihil debet trinitas operari. <lb n="20"/>
            
</p>
          
</div>