<div xmlns="http://www.tei-c.org/ns/1.0" type="textpart" subtype="chapter" n="17">
<p>Isdem paene momentis uester <choice><sic>fnror</sic><corr>furor</corr></choice> in Africam reuertitur, <lb n="5"/>
            quibus diabolus de suis carceribus relaxatur. et non <lb/>
            erubescitis, qui uno tempore cum inimico communia gaudia <lb/>
            possidetis! uenistis rabidi, uenistis irati membra laniantes <lb/>
            ecclesiae, subtiles in seductionibus, in caedibus inmanes, filios <lb/>
            pacis ad bella prouocantes. de sedibus suis multos fecistis <lb n="10"/>
            extorres, cum conducta manu uenientes basilicas inuasistis; <lb/>
            multi ex numero uestro per loca plurima, quae sub nominibus <lb/>
            dicere longum est, cruentas operati sunt caedes et tam atroces, <lb/>
            ut de talibus factis ab illius temporis iudicibus relatio mitteretur. <lb/>
            sed interuenit et occurrit iudicium dei, ut ille, qui uos <lb n="15"/>
            iamdudum redire iusserat, imperator profanus et sacrilegus <lb/>
            moreretur, qui persecutionem uobis prouocantibus iam miserat <lb/>
            aut mittere disponebat. 
</p>
          
</div>