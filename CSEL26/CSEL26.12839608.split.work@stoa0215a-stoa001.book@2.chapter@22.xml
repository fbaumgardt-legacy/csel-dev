<div xmlns="http://www.tei-c.org/ns/1.0" type="textpart" subtype="chapter" n="22">
<p>Solet deus ad probandam fidem in iuratione ab hominibus <lb/>
            nominari. sed cum per uos iuratur, iam apud uestros <lb/>
            de deo et Christo silentium est. si ad uos diuina migrauit <lb n="15"/>
            de caelo religio, quia per uos iuratur, nemo uestrum aut <lb/>
            uestrorum langueat: nolite mori, imperate nubibus, pluite, si <lb/>
            potestis, ut per uos plenius iuretur et de deo sileatur. nam <lb/>
            et prioribus saeculis ut templa fabricarentur et idola fierent, <lb/>
            quid a uestro populo diabolus potuit amplius facere? nihil <lb n="20"/>
            aliud, nisi ut de deo taceretur, dum per errorem homines de <lb/>
            solo diabolo loquebantur. 
</p>
          
</div>