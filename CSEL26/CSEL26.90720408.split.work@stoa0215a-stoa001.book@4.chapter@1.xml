<div xmlns="http://www.tei-c.org/ns/1.0" type="textpart" subtype="chapter" n="1">
          <p>A te nobis, frater Parmeniane, de petito milite frustra <lb/>
            calumniam factam esse aperte dilucideque monstratum est. <lb/>
            etiam illud disce, quod dixisti de oleo et sacrificio peccatoris, <lb/>
            ad uos potius pertinere. non enim ille debet esse peccator,<lb n="5"/>
            quem uos uolueritis. nam et nos uestram praesumptionem <lb/>
            possumus imitari et dicere uos esse peccatores. sed facessat <lb/>
            ex utraque parte praesumptio: nullus nostrum humano iudicio <lb/>
            alterum damnet. dei est nosse reum, illius ferre sententiam. <lb/>
            taceamus omnes homines, solus deus indicet peccatorem, cuius<lb n="10"/>
            sacrificium sit canina uictima et cuius oleum ungi desideranti. <lb/>
            ingerat metum. 
</p>
          
</div>