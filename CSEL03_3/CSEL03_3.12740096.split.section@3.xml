<div xmlns="http://www.tei-c.org/ns/1.0" type="textpart" subtype="section" n="3"><p> Porro quod dictum est sanctificare pro glorificare, qui litteras Hebraeorum <lb/>
            callent, affirmant esse sermonis illius proprietatem. quod <lb/>
            ipsum tamen ex aliis scripturarum locis liquere potest, si minus <lb/>
            illorum testimonio fidimus, quandoquidem et in oratione dominica <lb n="10"/>
            sanctificetur nomen tuum dictum est pro glorificetur <choice n="0.73"><sic n="6071">sine</sic><corr n="2204">siue</corr></choice> <lb/>
            clarificetur nomen tuum. sic et Corinthios exhortatur, ut glorificent <lb/>
            ac baiulent Deum in corpore suo. sicut enim nomen Dei glorificatur <lb/>
            uita piorum hominum, in quibus ipse per spiritum suum operatur <lb/>
            quidquid faciunt boni: ita e diuerso polluitur et infamatur malefactis <lb n="15"/>
            eorum qui se Dei cultores profitentur. quemadmodum et militis uirtus <lb/>
            aut serui probitas redundat in gloriam ducis aut heri, ita militis <lb/>
            ignauia aut serui nequitia dedecori est duci aut hero, propterea quod <lb/>
            horum mores magna ex parte pendent ab illorum moribus in quorum <lb/>
            potestate sunt. qui etiamsi prorsus absunt ab omni culpa, tamen <lb n="20"/>
            popularis existimatio solet dominorum mores ex seruorum moribus <lb/>
            aestimare. unde etiam hic uidemus diuinam scripturam frequenter <lb/>
            iuxta mortalium affectus loquentem uelut in Leuitico de eo qui de <lb/>
            semine suo dedisset idolo Moloch dicit: quia polluit nomen <lb/>
            sanctum meum. at quod ab hominibus sanctificatum est, pollui <lb n="25"/>
            potest: Dei uero nomen in se semper est <choice><sic>glorioswn</sic><corr>gloriosum</corr></choice>, apud homines <lb/>
            tantum contaminatur, quemadmodum mendax infamia non polluit <lb/>
            uirum integrum. sic et apud Ezechielem clamat nomen suum fuisse <lb/>
            pollutum inter gentes impiis moribus Israelitarum. quin et beatissimus <lb/>
            Paulus scribens Romanis ex auctoritate prophetae dicit, appellans <lb n="30"/>
            Iudaeos legem profitentes, sed ea quae lex uetat facientes: nomen <lb/>
            Dei blasphematur inter gentes. et in oratione dominica, <lb/>
            sicut attigi modum, ex auctoritate redemtoris oramus ut sanctificetur <lb/>
            nomen Dei patris, hoc est ut inclarescat et illustretur apud <lb/>
            homines utique per homines uel potius in hominibus. illustratur

<note type="footnote"> 11 Matth. 6, 9. 24 Leu. 20, 3. 31 Rom. 2, 24. </note> <lb n="35"/>
             
<pb n="223"/>
            autem, si spiritus illius regnet in nobis et si illius uoluntati obtemperetur <lb/>
            in terris, quemadmodum in caelis nulla est rebellio. quoniam <lb/>
            autem homines ex sese nihil habent uirtutis, quidquid per nos recte <lb/>
            geritur cedit in gloriam Dei et ideo thesaurum diuinae potentiae <lb/>
            promit interdum ex uasis fictilibus, ut sublimitas sit uirtutis Dei et <lb n="5"/>
            non ex nobis. 
</p>
          </div>