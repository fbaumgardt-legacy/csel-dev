<div xmlns="http://www.tei-c.org/ns/1.0" type="textpart" subtype="section" n="6"><p> Totum hoc in laudem martyrii spectat, totum gloria passionis <lb/>
            inluminat, in qua spes futuri temporis cernitur, in qua Christus ipse <lb/>
            operatur, cuius aguntur exempla quae petimus, cuius uirtus est qua<lb n="5"/>
            repugnamus. et quia in hoc loco aliquid proferre suppeditat, summa <lb/>
            nimirum est ista adque admiranda dignatio, quam nec mente concipere <lb/>
            nec uerbis ualeamus inplere. quid enim nobis amplius potuisset larga <lb/>
            pietate largiri quam ut in se primus ostenderet quid in aliis coronaret? <lb/>
            mortalis factus est ut inmortales esse possemus et humanae<lb n="10"/>
            sortis exitum pertulit per quem reguntur humana: ut nobis uideatur <lb/>
            praestitisse quod passus est, confessionem tribuit, martyria subiecit, <lb/>
            omnia denique quibus lux subprimi posset in remedium salutare <lb/>
            natiuitatis suae meritis religauit, humilitate praecipua uirtute diuina. <lb/>
            cuius rei quique digni esse meruerunt, caruerunt omnem hanc mundi<lb n="15"/>
            deterrimam labem, subacti mortis condicione uixerunt. 
</p>
          </div>