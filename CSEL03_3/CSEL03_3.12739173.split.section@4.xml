<div xmlns="http://www.tei-c.org/ns/1.0" type="textpart" subtype="section" n="4"><p> Sed enim pudicitia locum primum in uirginibus tenet, secundum in <lb/>
            continentibus, tertium in matrimoniis: uerum in omnibus gloriosa est <lb n="15"/>
            cum gradibus suis. nam et matrimoniorum fidem tenere laus est inter <lb/>
            tot corporis bella, et matrimonio de continentia modum statuisse maioris <lb/>
            uirtutis est, dum etiam licita reiciuntur. certe ex utero sanctitatem <lb/>
            custodisse et infantem se usque in senectutem in sua tota <lb/>
            aetate tenuisse admirandae utique potentiae est: nisi quod blandas <lb n="20"/>
            corporis leges non nosse magis felicitatis est, notas iam uicisse uirtutis <lb/>
            est, sic tamen ut et uirtus ista de domo Dei ueniat, licet se in <lb/>
            membris hominibus ostendat. 
</p>
          </div>