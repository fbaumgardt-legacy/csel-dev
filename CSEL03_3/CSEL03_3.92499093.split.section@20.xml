<div xmlns="http://www.tei-c.org/ns/1.0" type="textpart" subtype="section" n="20"><p> iSed aiunt: si de hac coniunctione clerici denotantur, notandi <lb/>
            sunt etiam sancti plerique nobiscum, siue Helias qui mansit <lb/>
            apud uiduam, siue apostoli qui mulieres secum comites <sic>circumducebant</sic>,<lb n="5"/>
            ut Iohannes qui matrem Domini adsumpsit eodem Domino delegante, <lb/>
            aut ipse Dominus, cui de suis facultatibus alimenta praestabant <lb/>
            aliquae mulieres religiosae, cui etiam Martha ministrabat ad mensam <lb/>
            et qui singulariter locutus est ad puteum sedens cum alienigena muliere <lb/>
            Samaritana uel cui recumbenti femina lacrimis pedes lauit et<lb n="10"/>
            capillis extersit'. callidi argumentatores et iuris periti fallaces qui <lb/>
            dum cupiunt praeuaricari, controuersias actionesque causarum etiam <lb/>
            ipsa iura transuertunt, et cum nolunt conpetentibus coerceri iussionibus <lb/>
            legum, ad inludendos iudices inconuenientibus exemplis uelut <lb/>
            similes coniecturas iuris obiciunt. qui per <choice><sic>Salomosem</sic><corr>Salomonem</corr></choice> ipsius legis sagacitate<lb n="15"/>
            produntur: peccator, inquit, homo euitat correptionem <lb/>
            et ad uoluntatem suam inuenit comparationem. <lb/>
            tales igitur non prius per orationem sed per correptionem prius reuincendi <lb/>
            sunt, ut non ante interpretatis orationibus instruantur, quam <lb/>
            amiserint quod ad defensionis solacium reppererunt: sicut nos aduersus <lb n="20"/>
            huiusmodi homines Salomon edocet dicens: noli, inquit, respondere <lb/>
            <choice><sic>insipientiad</sic><corr>insipienti</corr></choice> ipsius insipientiam, ne similis <lb/>
            fias illi: sed responde insipienti contra ipsius insipientiam, <lb/>
            ut non uideatur sibi sapiens esse. 
</p>
          </div>