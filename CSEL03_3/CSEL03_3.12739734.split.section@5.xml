<div xmlns="http://www.tei-c.org/ns/1.0" type="textpart" subtype="section" n="5"><p>Frequentat ubique atque manifestat prophetatio cunctorum, qui  <lb/>
            sancto spiritu praemonente aduentus Domini metatores esse sortiti <lb/>
            sunt. hunc lumen saeculo datum et diem nobis salutis exortum uiuificandis <lb/>
            quoque in eum credentibus destinatum docet hoc in psalmis <lb/>
            spiritus sanctus et ostendit dicens: lapis quem reprobauerunt <lb n="5"/>
            aedificantes hic factus est in caput anguli: a Domino <lb/>
            factus est iste, et adest mirabilis in oculis nostris. iste <lb/>
            dies est quem fecit Dominus, ambulemus et iocundemur <lb/>
            in eo. in hoc die nos ambulare Paulus quoque apostolus <lb/>
            praecipiens et docens ac praemonens dicit: nunc enim propius <lb n="10"/>
            est nobis salus quam cum credidimus. nox praecessit, <lb/>
            dies autem adpropinquauit. abiciamus opera tenebrarum <lb/>
            et induamur arma lucis, sicut in die honeste ambulemus. <lb/>
            id est in Christo et mandatis eius, cuius lumine ac <lb/>
            monitis luminati et in claritate diei eius inuenti proximam nobis <lb n="15"/>
            salutem credulitatis in eum mente conspicimus. 
</p>
          </div>