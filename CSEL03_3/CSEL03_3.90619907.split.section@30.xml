<div xmlns="http://www.tei-c.org/ns/1.0" type="textpart" subtype="section" n="30"><p>Beatus apostolus praedixit nulli pie uiuere nolenti in Christo Iesu  <lb/>
            defuturam persecutionem. si deest tyrannus, si <choice><sic>tortot</sic><corr>tortor</corr></choice>, si spoliator: <lb/>
            non deerit concupiscentia martyrii materiam quotidianam nobis exhibens. <lb/>
            postremo haec ipsa mala quae secum defert uita mortalium <lb n="10"/>
            quaeque piis cum impiis communia sunt, martyrii coronam nobis parabunt, <lb/>
            si placide, si cum gratiarum actione pertulerimus. neque priuati <lb/>
            sunt martyrii gloria quicumque uiolenta morte consummati non <lb/>
            sunt. quis autem ausit uel Abraham patriarcham uel huius filium <lb/>
            Isaac uel beatum Iob eximere e martyrum numero? quae carnificinae <lb n="15"/>
            grauius torserunt corpus, quam patriarchae mentem torquebant <lb/>
            , naturae affectus, cum incunctanter ad Dei iussum appararet immolare <lb/>
            filium unicum et unice carum, in quo tota spes erat illi posteritatis ? <lb/>
            quid defuit Isaac martyrio, qui nihil obmurmurans passus est se colligari <lb/>
            et imponi busto, nec expauit in ceruicem uibratam machaeram? <lb n="20"/>
            <choice><sic>coius</sic><corr>cuius</corr></choice> autem martyrium audebimus conferre cum his quae passus <lb/>
            est <sic>lob</sic>? 
</p>
          </div>