<div xmlns="http://www.tei-c.org/ns/1.0" type="textpart" subtype="section" n="1">
<p>Taceo de Paula et Eustochio, stirpis uestrae floribus, <lb/>
            ne per occasionem exhortationis tuae illas laudare uidear, <lb/>
            Blesillamque praetereo, quae maritum suum, tuum secuta <lb/>
            germanum in breui uitae spatio tempora uirtutum multa conpleuit. <lb/>
            atque utinam praeconia feminarum imitarentur uiri et <lb n="5"/>
            rugosa senectus redderet, quod sponte offert adulescentia! <lb/>
            sciens et uidens in flammam mitto manum: adducentur supercilia, <lb/>
            extendetur brachium iratusque Chremes tumido <lb/>
            desaeuiet ore.</p></div>