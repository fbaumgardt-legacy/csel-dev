<div xmlns="http://www.tei-c.org/ns/1.0" type="textpart" subtype="section" n="1">
<p>Egressus autem pater illius coepit rogare eum. <lb/>
            quam benignus et clemens pater! rogat filium, ut laetitiae <lb/>
            domus particeps fiat; rogat autem per apostolos, euangelii<lb n="5"/>
            praedicatores. e quibus Paulus ait: precamur pro Christo, <lb/>
            reconciliamini deo, et alibi: uobis primum oportebat <lb/>
            adnuntiare uerbum domini, sed, quia indignos uos <lb/>
            iudicastis, ecce conuertimur ad gentes. 
</p>
          
</div>