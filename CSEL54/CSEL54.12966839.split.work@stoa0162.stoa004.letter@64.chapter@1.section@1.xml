<div xmlns="http://www.tei-c.org/ns/1.0" type="textpart" subtype="section" n="1">
<p>Tetigimus expositionem Hebraicam et infinitam sensuum <lb/>
            siluam alteri tempori reseruantes quaedam futurae domus strauimus <lb/>
            fundamenta. de feminalibus lineis hoc solent dicere: <lb/>
            ratio seminum et generationis ad carnem pertinens terrae per <lb/>
            eam deputatur — unde ad Adam loquitur deus: terra es et <lb n="10"/>
            in terram ibis — causasque huius rei, quomodo de paruulo <lb/>
            semine et foedissimis initiis tanta uel hominum uel diuersarum <lb/>
            rerum pulchritudo nascatur, esse obuolutas et humanis oculis <lb/>
            non patere.</p></div>