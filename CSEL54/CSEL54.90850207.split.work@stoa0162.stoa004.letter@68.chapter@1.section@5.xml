<div xmlns="http://www.tei-c.org/ns/1.0" type="textpart" subtype="section" n="5"><p>et — ut de hominibus taceam — dei filius sustinuit  <lb/>
            ignominiam crucis: et tu beatos putas, qui felicitate istius <lb/>
            saeculi et deliciis perfruuntur? magna ira est, quando peccantibus <lb/>
            non irascitur deus. unde et in Ezechiel ad Hierusalem: <lb/>
            iam non, inquit, irascar tibi et zelus meus recessit <lb n="5"/>
            a te. quem enim diligit dominus, corripit; castigat <lb/>
            autem amnem filium, quem recipit. non erudit pater <lb/>
            nisi, quem amat; non corripit magister discipulum nisi eum, <lb/>
            quem ardentioris cernit ingenii.</p></div>