<div xmlns="http://www.tei-c.org/ns/1.0" type="textpart" subtype="section" n="1">
<p>Praeterea — quia audiui quosdam murmurare contra me — <lb/>
            quando simul pergebamus ad sanctum locum, qui uocatur <lb/>
            Bethel, ut ibi collectam tecum ex more ecclesiastico facerem, <lb n="5"/>
            et uenissem ad uillam, quae dicitur Anablata, uidissemque ibi <lb/>
            praeteriens lucernam ardentem et interrogassem, qui locus <lb/>
            esset, didicissemque esse ecclesiam et intrassem, ut orarem, <lb/>
            inueni ibi uelum pendens in foribus eiusdem ecclesiae tinctum <lb/>
            atque depictum et habens imaginem quasi Christi uel sancti <lb n="10"/>
            cuiusdam; non enim satis memini, cuius imago fuerit.</p></div>