<div xmlns="http://www.tei-c.org/ns/1.0" type="textpart" subtype="section" n="2"><p>Abraham unicum filium laetus interficit et tu unam de<lb n="5"/>
            pluribus quereris coronatam? non possum sine gemitu eloqui, <lb/>
            quod dicturus sum. cum de media pompa funeris exanimem te <lb/>
            referrent, hoc inter se <choice><sic>popujus</sic><corr>populus</corr></choice> mussitabat: 'nonne illud est. <lb/>
            quod saepius dicebamus? dolet filiam ieiuniis interfectam, quod <lb/>
            non uel de secundo eius matrimonio tenuerit nepotes. quousque<lb n="10"/>
            genus detestabile monachorum non urbe pellitur, non lapidibus <lb/>
            obruitur, non praecipitatur in fluctus? matronam miserabilem <lb/>
            seduxerunt, quae quam monacha esse noluerit, hinc probatur,  <lb/>
            quod nulla gentilium ita suos umquam filios fleuerit'.</p></div>