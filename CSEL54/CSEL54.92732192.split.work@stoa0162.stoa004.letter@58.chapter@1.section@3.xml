<div xmlns="http://www.tei-c.org/ns/1.0" type="textpart" subtype="section" n="3"><p>nos autem habemus propositi nostri principes <lb/>
            Paulos, Antonios, Iulianos, Hilarionas, Macarios; et ut ad <lb/>
            scripturarum auctoritatem redeam, noster princeps Helias, noster <lb/>
            Helisaeus, nostri duces filii prophetarum, qui habitabant in <lb/>
            agris et solitudine et faciebant sibi tabernacula propter fluenta<lb n="10"/>
            Iordanis. de his sunt et illi filii <choice><sic>Recllab</sic><corr>Rechab</corr></choice>, qui uinum et siceram <lb/>
            non bibebant, qui morabantur in tentoriis, qui dei per Hieremiam <lb/>
            uoce laudantur, et promittitur eis, quod non deficiat  <lb/>
            de stirpe eorum uir stans coram domino.</p></div>