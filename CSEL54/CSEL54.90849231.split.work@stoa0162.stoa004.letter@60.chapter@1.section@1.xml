<div xmlns="http://www.tei-c.org/ns/1.0" type="textpart" subtype="section" n="1">
<p>Dicat aliquis: 'regum talis condicio est, feriuntque <lb/>
            summos fulgura montes). ad priuatas ueniam dignitates <lb/>
            nec de his loquar, qui excedunt biennium; atque, ut ceteros <lb/>
            praetermittam, 'Sufficit nobis trium nuper consularium diuersos <lb/>
            exitus scribere. Abundantius egens Pityunte exulat; Rufini<lb n="5"/>
            caput pilo Constantinopolin gestatum est et abscissa manus <lb/>
            dextera ad dedecus insatiabilis auaritiae ostiatim stipes mendicauit; <lb/>
            Timasius praecipitatus repente de altissimo dignitatis  <lb/>
            gradu euasisse se putat, quod in Oase uiuit inglorius.</p></div>