<div xmlns="http://www.tei-c.org/ns/1.0" type="textpart" subtype="section" n="2"><p>scitum est  <lb/>
            illud Catonis: sat cito, si sat bene, quod nos quondam <lb/>
            adulescentuli, cum a praefecto oratore in praefatiuncula diceretur, <lb/>
            risimus. meminisse te puto erroris mutui, quando omne <lb n="5"/>
            Athenaeum scholasticorum uocibus consonabat: sat cito, si <lb/>
            sat bene. felices, inquit Fabius, essent artes, si de <lb/>
            illis soli artifices iudicarent. poetam non potest nosse, <lb/>
            nisi qui uersum potest struere; philosophos non intellegit, <lb/>
            nisi qui scit dogmatum uarietates; manu facta et oculis patentia <lb n="10"/>
            magis probant artifices.</p></div>