<div xmlns="http://www.tei-c.org/ns/1.0" type="textpart" subtype="section" n="5"><p>nequeo scripturae <lb/>
            satis laudare mysteria et diuinum sensum in uerbis licet<lb n="10"/>
            simplicibus admirari, quid sibi uelit, quod Moyses plangitur <lb/>
            et Iesus Naue, uir sanctus, sepultus refertur et tamen fletus <lb/>
            esse non scribitur; nempe illud, quod in Moysi, id est in lege <lb/>
            ueteri, omnes sub peccati Adam tenebantur elogio et ad inferos <lb/>
            descendentes consequenter lacrimae prosequebantur secundum<lb n="15"/>
            apostolum, qui ait: et regnauit mors ab Adam <lb/>
            usque ad Moysen etiam super eos, qui non peccauerunt; <lb/>
            in Iesu uero, id est in euangelio, per quem paradisus  <lb/>
            est apertus, mortem gaudia prosequuntur.</p></div>