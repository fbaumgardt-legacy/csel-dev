<div xmlns="http://www.tei-c.org/ns/1.0" type="textpart" subtype="section" n="2"><p>alius incessum meum calumniabatur et risum, <lb/>
            ille uultui detrahebat, haec in simplicitate aliud suspicetur. paene <lb/>
            certe triennio cum eis uixi; multa me uirginum crebro turba <lb/>
            circumdedit; diuinos libros, ut potui, nonnullis saepe disserui; <lb/>
            lectio adsiduitatem, adsiduitas familiaritatem; familiaritas fiduciam<lb n="15"/>
            fecerat. dicant, quid umquam in me aliter senserint, <lb/>
            quam Christianum decebat? pecuniam cuius accepi? munera <lb/>
            uel parua uel magna non spreui? in manu mea aes alicuius <lb/>
            insonuit? obliquus sermo, oculus petulans fuit? nihil mihi <lb/>
            aliud obicitur nisi sexus <choice><sic>meu</sic><corr>meus</corr></choice>?, et hoc numquam obicitur, <lb n="20"/>
            nisi cum Hierosolyma Paula proficiscitur.</p></div>