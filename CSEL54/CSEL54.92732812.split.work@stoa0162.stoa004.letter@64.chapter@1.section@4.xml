<div xmlns="http://www.tei-c.org/ns/1.0" type="textpart" subtype="section" n="4"><p>de ceteris uirtutibus, uerbi gratia-sapientia, fortitudine, <lb/>
            iustitia, humilitate, mansuetudine, liberalitate, possunt et <lb/>
            alii iudicare: pudicitiam sola nouit conscientia et humani oculi <lb/>
            huius rei certi iudices esse non possunt absque his, qui passim<lb n="10"/>
            in morem brutorum animalium libidini expositi sunt. unde <lb/>
            et apostolus: de uirginibus, inquit, praeceptum domini <lb/>
            non habeo, quasi Moyses loquatur: 'feminalibus ego non <lb/>
            uestio nec inpono alicui necessitatem; qui uult sacerdos esse,  <lb/>
            ipse se uestiat'.</p></div>