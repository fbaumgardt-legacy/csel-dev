<div xmlns="http://www.tei-c.org/ns/1.0" type="textpart" subtype="section" n="2"><p>feci ergo, quod uoluit, <lb/>
            et breui libello amicitias nostras aeternae memoriae consecraui; <lb/>
            quo suscepto Croesi opes et Darii diuitias se uicisse iactabat. <lb/>
            illum oculis, illum sinu, illum manibus, illum ore retinebat;<lb n="10"/>
            cumque in strato frequenter euolueret, super pectus soporati <lb/>
            dulcis pagina decidebat. si uero peregrinorum, si amicorum <lb/>
            quispiam uenerat, laetabatur super se nostro testimonio et, <lb/>
            quidquid minus in opusculo erat, distinctione moderata et <lb/>
            pronuntiationis uarietate pensabat, ut in recitando illo ipso <lb n="15"/>
            uel placere uel displicere cotidie uideretur.</p></div>