<div xmlns="http://www.tei-c.org/ns/1.0" type="textpart" subtype="section" n="1">
<p>Origenes hereticus: quid ad me, qui illum in plerisque <lb/>
            hereticum non nego? errauit de resurrectione corporis; errauit <lb/>
            de animarum statu, de diaboli paenitentia et — quod his maius <lb/>
            est — filium et spiritum sanctum seraphin esse testatus est. <lb/>
            si errasse non dicerem et haec non cottidie anathematizarem, <lb n="5"/>
            essem erroris illius socius. neque enim ita debemus bona <lb/>
            eius recipere, ut mala quoque suscipere cogamur.</p></div>