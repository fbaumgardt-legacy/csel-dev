<div xmlns="http://www.tei-c.org/ns/1.0" type="textpart" subtype="section" n="7"><p>            Iohel, filius Bathuel, describit terram duodecim tribuum  <lb/>
            eruca, brucho, locusta, rubigine uastante consumptam et <lb/>
            post euersionem prioris populi effusum iri spiritum sanctum <lb n="10"/>
            super seruos dei et ancillas, id est super centum uiginti credentium <lb/>
            nomina, et effusum iri in cenaculo Sion, qui centum <lb/>
            uiginti ab uno usque ad quindecim paulatim et per incrementa <lb/>
            surgentes quindecim graduum numerum efficiunt, qui in psalterio <lb/>
            mystice continentur.</p></div>