<div xmlns="http://www.tei-c.org/ns/1.0" type="textpart" subtype="section" n="2"><p>jaihil est enim  <lb/>
            grande tristi et lurida facie uel simulare uel ostentare ieiunia, <lb/>
            possessionum reditibus abundare et uile iactare palliolum. <lb/>
            Crates ille Thebanus, homo quondam ditissimus, cum ad philosophandum <lb n="10"/>
            Athenas pergeret, magnum auri pondus abiecit <lb/>
            nec putauit se posse et uirtutes simul et diuitias possidere. <lb/>
            nos suffarcinati auro Christum pauperem sequimur et sub <lb/>
            praetexto elemosynae pristinis opibus incubantes quomodo <lb/>
            possumus aliena fideliter distribuere, qui nostra timide reseruamus? <lb n="15"/>
            plenus 'uenter facile de ieiuniis disputat.</p></div>