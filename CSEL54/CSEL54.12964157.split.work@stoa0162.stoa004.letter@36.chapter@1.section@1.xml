<div xmlns="http://www.tei-c.org/ns/1.0" type="textpart" subtype="section" n="1">
<p>Dum haec et multa istiusmodi mecum sollicitus uoluerem, <lb/>
            aperuit mihi ostium, qui habet clauem Dauid, et introduxit <lb/>
            me in cubiculum suum posuitque in foramine petrae, <lb n="5"/>
            ut post spiritum saeuientem, post terrae meae motum, post <lb/>
            incendium ignorantiae, quo urebar, uox ad me aurae lenioris <lb/>
            accederet diceremque: inueni, quem quaesiuit anima mea: <lb/>
            tenebo eum et non dimittam eum.</p></div>