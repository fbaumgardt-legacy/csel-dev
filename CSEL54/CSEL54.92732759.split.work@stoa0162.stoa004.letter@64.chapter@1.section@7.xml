<div xmlns="http://www.tei-c.org/ns/1.0" type="textpart" subtype="section" n="7"><p>porro, quod dicitur in ipso rationali <lb/>
            <foreign xml:lang="grc">δήλωσις</foreign> esse et <foreign xml:lang="grc">άλήϑεια</foreign>, id est manifestatio atque <lb/>
            doctrina uel ueritas, hoc ipsum significat, quod numquam in <lb n="15"/>
            dei ratione mendacium sit, sed et ipsa ueritas multis signis et <lb/>
            argumentis <choice><sic>monatretur</sic><corr>monstretur</corr></choice> hominibus et usque ad mortales ueniat. <lb/>
            unde factum est, ut rationem solis ac lunae et anni et mensuum <lb/>
            et temporum et horarum, tempestatum quoque, serenitatis <lb/>
            atque uentorum et rerum omnium nosceremus accipientes <lb n="20"/>
            insitam a deo sapientiam et ipso habitatore atque doctore <lb/>
            domicilii sui nobis et fabricae scientiam demonstrante.</p></div>