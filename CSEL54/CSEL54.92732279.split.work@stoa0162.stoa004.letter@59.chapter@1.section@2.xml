<div xmlns="http://www.tei-c.org/ns/1.0" type="textpart" subtype="section" n="2"><p>Maria  <lb/>
            Magdalene ipsa est, a qua septem daemonia expulerat, ut, <lb/>
            ubi abundauerat peccatum, superabundaret gratia; quae, quia <lb/>
            dominum hortulanum putabat et quasi cum homine loquebatur <lb/>
            et quaerebat uiuentem cum mortuis, recte audit: noli me <lb n="5"/>
            tangere, et est sensus: 'non mereris meis haerere uestigiis <lb/>
            nec adorare quasi dominum et eius tenere pedes, quem non <lb/>
            aestimas surrexisse. tibi enim necdum ascendi ad patrem meum.' <lb/>
            ceterae uero mulieres, quae pedes tangunt, dominum <choice><sic>contitentur</sic><corr>confitentur</corr></choice> <note type="chapter"> 3 </note> <lb/>
            et merentur eius haerere uestigiis, quem ad patrem ascendisse <lb n="10"/>
            confidunt. quamquam, etiamsi eadem mulier in diuersis euangeliis <lb/>
            et tenuisse pedes et non tenuisse referatur, facilis solutio <lb/>
            sit, cum potuerit primum corripi quasi incredula et postea <lb/>
            non repelli quasi ea, quae errorem confessione mutauerat, <lb/>
            quod et de latronibus intellegi potest, cum alius euangelista <lb n="15"/>
            utrumque blasph'emasse, alius narret alterum esse confessum. 
</p>
          
</div>