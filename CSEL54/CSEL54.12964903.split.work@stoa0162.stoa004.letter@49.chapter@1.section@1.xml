<div xmlns="http://www.tei-c.org/ns/1.0" type="textpart" subtype="section" n="1">
<p>Erubescat calumniator meus dicens me prima damnare <lb/>
            matrimonia, quando legit: non damno digamos, immo <lb/>
            nec trigamos et, si dici potest, <sic>octogamos</sic>. aliud est <lb n="15"/>
            non damnare, aliud praedicare; aliud est ueniam concedere, <lb/>
            aliud laudare uirtutem. si autem in eo durus uideor, quia <lb/>
            dixi: quidquid aequaliter licet, aequa lance pensandum <lb/>
            est, puto non me crudelem iudicabit et rigidum, qui <lb/>
            alia loca uirginitati et nuptiis, alia trigamis et octogamis et <lb n="20"/>
            paenitentibus (scortatoribus) legerit praeparata.</p></div>