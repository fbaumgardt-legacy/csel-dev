<div xmlns="http://www.tei-c.org/ns/1.0" type="textpart" subtype="section" n="5"><p> <lb/>
            dicis: 'quia peccatum non fuit, idcirco non est dimissum in <lb/>
            baptismate.' rem nouam audio: quia peccatum non fuit, in<lb n="5"/>
            peccatum reputabitur. omnia scorta, publicae conluuionis sordes, <lb/>
            inpietas in deum, parricidium et incestum in parentes atque <lb/>
            in extraordinarias uoluptates utrinsque sexus mutata natura <lb/>
            Christi fonte purgantur: uxoris inhaerebunt maculae et lupanaria <lb/>
            thalamis praeferentur? ego tibi non inputo meretricum<lb n="10"/>
            exercitus, exoletorum greges, effusionem sanguinis et ad instar <lb/>
            suis in omni caeno libidinum uolutabra: et tu mihi olim <lb/>
            mortuam de sepulchro uxorculam protrahis, quam ideo accepi,  <lb/>
            ne facerem, quod fecisti?</p></div>