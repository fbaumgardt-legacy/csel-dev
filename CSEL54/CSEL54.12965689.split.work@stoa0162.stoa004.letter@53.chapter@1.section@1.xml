<div xmlns="http://www.tei-c.org/ns/1.0" type="textpart" subtype="section" n="1">
<p>Oro te, frater carissime, inter haec uiuere, ista meditari, <lb/>
            nihil aliud nosse, nihil quaerere, nonne tibi uidetur iam hic <lb/>
            in terris regni caelestis habitaculum? nolo offendaris in scripturis <lb n="15"/>
            sanctis simplicitate et quasi uilitate uerborum, quae <lb/>
            uel uitio interpretum uel de industria sic prolatae sunt, ut <lb/>
            rusticam contionem facilius instruerent et in una eademque <lb/>
            sententia aliter doctus, aliter audiret indoctus.</p></div>