<div xmlns="http://www.tei-c.org/ns/1.0" type="textpart" subtype="section" n="3"><p>sunt alii — de mei ordinis hominibus loquor —, qui  <lb/>
            ideo ad presbyterium et diaconatum ambiunt, ut mulieres <lb/>
            licentius uideant. omnis his cura de uestibus, si bene oleant, <lb/>
            si pes laxa pelle non folleat. crines calamistri uestigio <lb/>
            rotantur, digiti de anulis radiant et, ne plantas umidior <lb n="15"/>
            uia spargat, uix inprimunt summa uestigia. tales cum uideris, <lb/>
            sponsos magis aestimato quam clericos.</p></div>