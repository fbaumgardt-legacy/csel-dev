<div xmlns="http://www.tei-c.org/ns/1.0" type="textpart" subtype="section" n="3"><p>non est facile stare  <lb/>
            loco Pauli, tenere gradum iam cum Christo regnantium, ne <lb/>
            forte ueniat angelus, qui scindat uelum templi tui, qui candelabrum <lb/>
            tuum loco moueat. aedificaturus turrem futuri operis <lb/>
            sumptus supputa. infatuatum sal ad nihilum est utile, nisi ut <lb n="5"/>
            proiciatur foras et a porcis conculcetur. monachus si ceciderit, <lb/>
            rogabit pro eo sacerdos; pro sacerdotis lapsu quis rogaturus <lb/>
            est? 
</p>
          
</div>