<div xmlns="http://www.tei-c.org/ns/1.0" type="textpart" subtype="section" n="2"><p>ubi mors? et cum omnia, quae dixi, feceris, ab<lb n="5"/>
            Eustochio tua Paulaque uinceris, si non opere, at certe sexu. <lb/>
            ego quidem Romae non eram et tunc me tenebat heremus — <lb/>
            atque utinam pertenuisset! — quando socero tuo uiuente <lb/>
            Toxotio saeculo seruiebant, sed tamen audio: quae inmunditias <lb/>
            platearum ferre non poterant, quae eunuchorum manibus portabantur<lb n="10"/>
            et inaequale solum molestius transcendebant, quibus <lb/>
            serica uestis oneri erat et solis calor incendium, nunc sordidatae <lb/>
            et lugubres et sui conparatione forticulae uel lucernas <lb/>
            concinnant uel succendunt focum, pauimenta uerrunt, mundant <lb/>
            legumina, holerum fasciculos in feruentem ollam deiciunt,<lb n="15"/>
            adponunt mensas, calices porrigunt, effundunt cibos, huc illucque  <lb/>
            discurrunt.</p></div>