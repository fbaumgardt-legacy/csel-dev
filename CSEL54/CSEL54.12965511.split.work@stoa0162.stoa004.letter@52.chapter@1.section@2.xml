<div xmlns="http://www.tei-c.org/ns/1.0" type="textpart" subtype="section" n="2"><p>neque uero <lb/>
            illa iusta est excusatio: 'referentibus aliis iniuriam facere non <lb/>
            possum'. nemo inuito auditori libenter refert. sagitta in lapide <lb/>
            numquam figitur, interdum resiliens percutit dirigentem. discat  <lb/>
            detractor, dum te uiderit non libenter audire, non facile detrahere:<lb n="5"/>
            cum detractoribus, ait Salomon, ne miscearis, <lb/>
            quoniam repente ueniet perditio eorum, <sic>etruinam</sic> <lb/>
            utriusque quis nouit? tam uidelicet eius, qui detrahit, <lb/>
            quam illius, qui aurem adcommodat detrahenti. 
</p>
          
</div>