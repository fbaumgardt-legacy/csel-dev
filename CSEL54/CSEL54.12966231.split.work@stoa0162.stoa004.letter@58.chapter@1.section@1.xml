<div xmlns="http://www.tei-c.org/ns/1.0" type="textpart" subtype="section" n="1">
<p>Neque uero hoc dicens memet ipsum inconstantiae redarguo<lb n="5"/>
            damnoque, quod facio, ut frustra uidear ad exemplum <lb/>
            Abraham et meos et patriam reliquisse, sed non audeo dei <lb/>
            omnipotentiam angusto fine concludere et artare paruo terrae <lb/>
            loco, quem non capit caelum. singuli quique credentium non <lb/>
            locorum diuersitatibus, sed fidei merito ponderantur; et ueri<lb n="10"/>
            adoratores neque Hierosolymis neque in monte Garizin adorant <lb/>
            patrem, quia deus spiritus est et adoratores eius in spiritu <lb/>
            et ueritate adorare eum oportet. spiritus autem spirat, ubi uult. 
</p></div>