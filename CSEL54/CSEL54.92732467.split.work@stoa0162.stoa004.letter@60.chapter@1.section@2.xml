<div xmlns="http://www.tei-c.org/ns/1.0" type="textpart" subtype="section" n="2"><p>non <lb/>
            calamitates miserorum, sed fragilem humanae condicionis narro<lb n="10"/>
            statum — horret animus temporum nostrorum ruinas prosequi —: <lb/>
            uiginti et eo amplius anni sunt, quod inter Constantinopolim <lb/>
            et Alpes Iulias cotidie Romanus sanguis effunditur. Scythiam, <lb/>
            Thraciam, Macedoniam, Thessaliam, Dardaniam, Daciam, Epiros, <lb/>
            Dalmatiam cunctasque Pannonias Gothus, Sarmata, Quadus,<lb n="15"/>
            Alanus, Huni, Uandali, Marcomanni uastant, trahunt, rapiunt. 
</p></div>