<div xmlns="http://www.tei-c.org/ns/1.0" type="textpart" subtype="section" n="2"><p>referret, inquam, alius, quod in palatii <lb/>
            militia sub chlamyde et candenti lino corpus eius cilicio tritum <lb/>
            sit, quod stans ante saeculi potestates lurida ieiuniis ora<lb n="5"/>
            portauerit, quod adhuc sub alterius indumentis alteri militarit <lb/>
            et ad hoc habuerit cingulum, ut uiduis, pupillis, oppressis, <lb/>
            miseris subueniret: mihi non placent dilationes istae inperfectae <lb/>
            seruitutis dei et centurionem Cornelium, ut lego iustum, statim <lb/>
            audio baptizatum. <lb n="10"/>
            
</p>
          
</div>