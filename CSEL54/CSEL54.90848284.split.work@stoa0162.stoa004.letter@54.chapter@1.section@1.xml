<div xmlns="http://www.tei-c.org/ns/1.0" type="textpart" subtype="section" n="1">
<p>Obsecras litteris et suppliciter deprecaris, ut tibi rescribam, <lb/>
            immo scribam, quomodo uiuere debeas et uiduitatis <lb/>
            coronam inlaeso pudicitiae nomine conseruare. gaudet animus,<lb n="5"/>
            exultant uiscera, gestit affectus hoc te cupere esse post uirum, <lb/>
            quod sanctae memoriae mater tua Titiana multo fuit tempore <lb/>
            sub marito, exauditae sunt preces et orationes eius. inpetrauit  <lb/>
            in unica filia, quod uiuens ipsa possederat.</p></div>