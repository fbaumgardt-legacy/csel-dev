<div xmlns="http://www.tei-c.org/ns/1.0" type="textpart" subtype="section" n="3"><p>dum ita <lb/>
            me antiquus serpens inluderet, in media ferme quadragesima <lb/>
            medullis infusa febris corpus inuasit exhaustum et sine ulla <lb/>
            requie — quod dictu quoque incredibile sit — sic infelicia <lb/>
            membra depasta est, ut ossibus uix haererem. interim parabantur<lb n="5"/>
            exsequiae et uitalis animae calor toto frigente iam <lb/>
            corpore in solo tantum tepente pectusculo palpitabat, cum <lb/>
            subito raptus in spiritu ad tribunal iudicis pertrahor, ubi tantum <lb/>
            luminis et tantum erat ex circumstantium claritate fulgoris,  <lb/>
            ut proiectus in terram sursum aspicere non auderem.</p></div>