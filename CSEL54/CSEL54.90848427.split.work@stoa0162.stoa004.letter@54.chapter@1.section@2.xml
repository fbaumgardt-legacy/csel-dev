<div xmlns="http://www.tei-c.org/ns/1.0" type="textpart" subtype="section" n="2"><p>omnia quidem licent,  <lb n="10"/>
            sed non omnia expediunt. nec procurator calamistratus <lb/>
            nec formosus conlactaneus nec candidulus et rubicundus <lb/>
            adsecula adhaereant lateri tuo: interdum animus dominarum <lb/>
            ex ancillarum habitu iudicatur. sanctarum uirginum et uiduarum <lb/>
            societatem adpete et, si sermocinandi cum uiris incumbit <lb n="15"/>
            necessitas, arbitros ne deuites tantaque confabulandi fiducia <lb/>
            sit, ut intrante alio nec paueas nec erubescas. speculum mentis <lb/>
            est facies et taciti oculi cordis fatentur arcana.</p></div>