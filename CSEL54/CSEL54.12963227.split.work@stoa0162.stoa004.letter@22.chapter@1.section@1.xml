<div xmlns="http://www.tei-c.org/ns/1.0" type="textpart" subtype="section" n="1">
<p>Nolo habeas consortia matronarum, nolo ad nobilium <lb n="10"/>
            accedas domos, nolo te frequenter uidere, quod contemnens <lb/>
            uirgo esse uoluisti. si sibi solent adplaudere mulierculae de <lb/>
            iudicibus uiris et in aliqua positis dignitate, si ad imperatoris <lb/>
            uxorem concurrit ambitio salutantum, cur tu facias iniuriam <lb/>
            uiro tuo? ad hominis coniugem dei sponsa quid properas? <lb n="15"/>
            disce in hac parte superbiam sanctam, scito te illis esse meliorem. <lb/>
            </p></div>