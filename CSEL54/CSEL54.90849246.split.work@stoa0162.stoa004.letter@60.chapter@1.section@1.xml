<div xmlns="http://www.tei-c.org/ns/1.0" type="textpart" subtype="section" n="1">
<p>Felix Nepotianus, qui haec non uidet; felix, qui ista <lb/>
            non audit. nos miseri, qui aut patimur aut patientes fratres <lb/>
            nostros tanta perspicimus; et tamen uiuere uolumus eosque, qui <lb/>
            his carent, flendos potius quam beandos putamus. olim <choice><sic>offonsum</sic><corr>offensum</corr></choice> <lb/>
            sentimus nec placamus deum. nostris peccatis barbari fortes<lb n="5"/>
            sunt, nostris uitiis Romanus superatur exercitus; et quasi non <lb/>
            hoc sufficeret cladibus, plus paene bella ciuilia quam hostilis  <lb/>
            mucro consumpsit.</p></div>