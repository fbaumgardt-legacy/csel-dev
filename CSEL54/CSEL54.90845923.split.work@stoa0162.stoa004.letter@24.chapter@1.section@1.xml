<div xmlns="http://www.tei-c.org/ns/1.0" type="textpart" subtype="section" n="1">
<p>Praetermitto, quod in matris utero benedicitur ei, antequam <lb/>
            nascatur, quod in fiala nitentis uitri et omni speculo <lb/>
            purioris patri uirgo traditur per quietem, quod adhuc infantiae <lb/>
            inuoluta pannis, uix annum decimum aetatis excedens honore <lb/>
            futurae beatitudinis consecratur; sit gratiae omne, quod ante <lb n="5"/>
            laborem fuit, licet deus praescius futurorum et Hieremiam <lb/>
            sanctificet in utero et Iohannem in aluo matris faciat exultare <lb/>
            et Paulum ante constitutionem mundi separet in euangelium <lb/>
            filii sui: ad ea uenio, quae post duodecimum annum sudore <lb/>
            proprio elegit, arripuit, tenuit. coepit, inpleuit. <lb n="10"/>
            
</p>
          
</div>