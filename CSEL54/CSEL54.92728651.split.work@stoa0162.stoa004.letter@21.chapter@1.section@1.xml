<div xmlns="http://www.tei-c.org/ns/1.0" type="textpart" subtype="section" n="1">
<p>Ipse autem respondens ait patri suo: ecce tot<lb n="10"/>
            annis seruio tibi. pater supplex ad concordiam deprecatur, <lb/>
            ille iustitiam, quae in lege est, sequens dei iustitiae non subicitur. <lb/>
            porro quae maior iustitia dei, quam ignoscere paenitentibus, <lb/>
            filium seruare redeuntem? ecce tot annis seruio <lb/>
            tibi et numquam mandatum tuum praeteriui. quasi hoc<lb n="15"/>
            ipsum non sit praeterire mandatum, saluti alterius inuidere, <lb/>
            ante deum se iactare iustitiae, cum nemo coram eo mundus sit. 
</p></div>