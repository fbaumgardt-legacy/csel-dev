<div xmlns="http://www.tei-c.org/ns/1.0" type="textpart" subtype="section" n="3"><p>haec terra montuosa et in sublimi  <lb/>
            sita, quantum a deliciis saeculi uacat, tantum maiores habet <lb/>
            delicias spiritales. denique et Maria, mater domini, postquam <lb/>
            ad eam angeli est facta promissio et uterum suum intellexit <lb n="5"/>
            esse domum filii dei, derelictis campestribus ad montana perrexit. <lb/>
            de hac urbe allophylo quondam hoste superato ac diabolicae <lb/>
            percussa frontis audacia, postquam ille in faciem conruit, <lb/>
            exultantium animarum turba processit et concinens chorus <lb/>
            decem milium Dauid nostri uictoriam praedicauit.</p></div>