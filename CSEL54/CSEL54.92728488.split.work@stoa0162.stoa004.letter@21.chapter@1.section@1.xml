<div xmlns="http://www.tei-c.org/ns/1.0" type="textpart" subtype="section" n="1">
<p>Cumque consumpsisset omnia, facta est fames <lb/>
            ualida per regionem illam. a patre acceperat facultates, <lb/>
            ut inuisibilia eius per ea, quae sunt uisibilia, cognosceret et <lb n="15"/>
            ex pulchritudine creaturarum consequenter intellegeret creatorem. <lb/>
            qui ueritatem in iniustitia detinens et pro deo idola <lb/>
            colens naturae bona uniuersa consumpsit et consumptis omnibus <lb/>
            coepit egere uirtutibus derelicto fonte uirtutum.</p></div>