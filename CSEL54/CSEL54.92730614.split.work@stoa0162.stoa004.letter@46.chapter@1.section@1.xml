<div xmlns="http://www.tei-c.org/ns/1.0" type="textpart" subtype="section" n="1">
<p>Cum ergo haec non possint carnaliter accipi — absurdum <lb/>
            quippe est per duodecim milia stadiorum tantam ciuitatis <lb/>
            longitudinem et latitudinem, quantam et altitudinem <lb/>
            praedicari —, spiritaliter intellegenda sunt singula. et ciuitas<lb n="20"/>
            magna, quam uidelicet prius aedificauit Cain et nominauit <lb/>
            eam ex uocabulo filii sui, hic mundus accipiendus est, quem <lb/>
            accusator fratrum suorum diabolus et fratricida periturus <lb/>
            extruxit uitiis, sceleribus condidit, iniquitate conpleuit, qui  <lb/>
            spiritaliter appellatur Sodoma et Aegyptus.</p></div>