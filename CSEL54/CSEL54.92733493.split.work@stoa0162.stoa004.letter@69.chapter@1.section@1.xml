<div xmlns="http://www.tei-c.org/ns/1.0" type="textpart" subtype="section" n="1">
<p>Reddamus, quod paulo ante promisimus, et de schola <lb/>
            rhetorum aquarum laudes et baptismi praedicemus. rudis <lb/>
            mundus necdum sole rutilante nec pallente luna nec astris <lb n="5"/>
            micantibus inconpositam et inuisibilem materiem abyssorum <lb/>
            magnitudine et deformibus tenebris obprimebat. solus spiritus <lb/>
            dei in aurigae modum super aquas ferebatur et nascentem <lb/>
            mundum in figura baptismi parturiebat.</p></div>