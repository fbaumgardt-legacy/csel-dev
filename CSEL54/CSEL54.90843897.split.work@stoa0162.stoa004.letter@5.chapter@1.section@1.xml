<div xmlns="http://www.tei-c.org/ns/1.0" type="textpart" subtype="section" n="1">
<p>In ea mihi parte heremi commoranti, quae iuxta Syriam <lb/>
            Sarracenis iungitur, tuae dilectionis scripta sunt perlata, quibus <lb/>
            lectis ita reaccensus est animus Hierosolymam proficiscendi, <lb n="5"/>
            ut paene nocuerit proposito, quod profuerit caritati. nunc igitur, <lb/>
            quomodo <choice><sic>naleo</sic><corr>ualeo</corr></choice>, pro me tibi litteras repraesento. etsi corpore <lb/>
            absens, amore et spiritu uenio inpendio exposcens, ne nascentes <lb/>
            amicitias, quae Christi glutino cohaeserunt, aut temporis aut <lb/>
            locorum magnitudo diuellat. quin potius foederemus eas reciprocis <lb n="10"/>
            epistulis; illae inter nos currant, illae se obuient, illae <lb/>
            nobiscum loquantur. non multum perditura erit caritas, si tali <lb/>
            secum sermone fabuletur. 
</p>
          
</div>