<div xmlns="http://www.tei-c.org/ns/1.0" type="textpart" subtype="section" n="2"><p>moueat manum, figat stilum, commoueat se  <lb/>
            et, quidquid potest, scriptis ostendat. det nobis occasionem <lb/>
            respondendi disertitudini suae. possum remordere, si uelim, <lb/>
            possum genuinum laesus infigere; et nos didicimus litterulas. <lb/>
            et nos saepe manum ferulae subtraximus, de nobis quoque <lb n="15"/>
            dici potest: faenum habet in cornu, longe fuge. sed <lb/>
            magis uolumus esse discipuli eius, qui ait: dorsum meum <lb/>
            posui ad flagella et faciem meam non auerti a confusione <lb/>
            sputorum, qui, cum malediceretur, non <sic n="poss">remaledixit</sic> <lb/>
            et post alapas, crucem, flagella, blasphemias nouissime <lb n="20"/>
            pro crucifigentibus deprecatus est dicens: pater, ignosce eis; <lb/>
            quid enim faciunt, nesciunt.</p></div>