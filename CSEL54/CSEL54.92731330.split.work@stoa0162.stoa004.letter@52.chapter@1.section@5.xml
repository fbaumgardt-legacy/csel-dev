<div xmlns="http://www.tei-c.org/ns/1.0" type="textpart" subtype="section" n="5"><p>aegrotanti tibi sanctus quilibet frater adsistat et germana  <lb/>
            uel mater aut probatae quaelibet apud omnes fidei. quodsi <lb n="10"/>
            huiusce modi non fuerint consanguinitatis castimoniaeque <lb/>
            personae, multas anus nutrit ecclesia, quae et officium praebeant <lb/>
            et beneficium accipiant ministrando, ut infirmitas quoque <lb/>
            tua fructum habeat elemosynae. scio quosdam conualuisse corpore <lb/>
            et animo aegrotare coepisse. periculose tibi ministrat, <lb n="15"/>
            cuius uultum frequenter adtendis.</p></div>