<div xmlns="http://www.tei-c.org/ns/1.0" type="textpart" subtype="section" n="1">
<p>Inportuna in euangelio mulier tandem meruit audiri et <lb/>
            cluso cum seruis ostio, media licet nocte, ab amico amicus <lb/>
            panes accepit; deus ipse, qui nullis contra se superari uiribus<lb n="5"/>
            potest, publicani precibus uincitur; Nineue ciuitas, quae peccato <lb/>
            periit, fletibus stetit. quorsum ista tam longo repetita <lb/>
            prooemio? uidelicet, ut paruum magnus aspicias, ut diues  <lb/>
            pastor morbidam non contemnas ouem.</p></div>