<div xmlns="http://www.tei-c.org/ns/1.0" type="textpart" subtype="section" n="4"><p>uidebimus enim eum, sicuti est. hoc enim <lb/>
            propter gloriam, quae ibi reuelanda est sanctis eius, dictum <lb/>
            est, sicut et in alio loco legimus: a gloria in gloriam; <lb/>
            cuius gloriae iam in isto saeculo sancti arrabonem et portiunculam <lb/>
            susceperunt: primus Moyses, cuius fulsit facies ualde<lb n="10"/>
            et radiabat ueluti fulgor aut sol; secundus Helias igneo curru <lb/>
            raptus in caelum et ignis detrimenta non sentiens; Stephanus <lb/>
            lapidabatur et faciem habebat angeli, quae ab omnibus cernebatur.  <lb/>
            </p></div>