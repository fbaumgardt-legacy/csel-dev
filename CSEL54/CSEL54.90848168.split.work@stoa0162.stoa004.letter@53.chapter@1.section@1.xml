<div xmlns="http://www.tei-c.org/ns/1.0" type="textpart" subtype="section" n="1">
<p>Sola scripturarum ars est, quam sibi omnes passim uindicent: <lb/>
            scribimus indocti doctique poemata passim. <lb/>
            hanc garrula anus, hanc delirus senex, hanc soloecista <lb n="5"/>
            uerbosus, hanc uniuersi praesumunt, lacerant, docent, antequam <lb/>
            discant. alii adducto supercilio grandia uerba trutinantes <lb/>
            inter mulierculas de sacris litteris philosophantur, alii discunt <lb/>
            — pro pudor! — a feminis, quod uiros doceant, et, ne parum <lb/>
            hoc sit, quadam facilitate uerborum, immo audacia disserunt <lb n="10"/>
            aliis, quod ipsi non intellegunt.</p></div>