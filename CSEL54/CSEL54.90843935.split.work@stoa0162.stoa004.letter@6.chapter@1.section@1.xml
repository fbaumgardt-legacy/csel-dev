<div xmlns="http://www.tei-c.org/ns/1.0" type="textpart" subtype="section" n="1">
<p>Antiquus sermo est: 'mendaces faciunt, ut nec uera dicentibus <lb/>
            credatur'; quod mihi ego a te obiurgatus de silentio litterarum <lb/>
            accidisse uideo. dicam: 'saepe scripsi, sed neglegentia baiulorum<lb n="5"/>
            fuit'? respondebis: 'omnium non scribentium uetus ista excusatio <lb/>
            est'. dicam: 'non repperi qui epistulas ferret'? dices hinc <lb/>
            illuc isse quam plurimos. contendam me etiam his dedisse? <lb/>
            at illi, quia non reddiderunt, negabunt et erit inter absentes  <lb/>
            incerta cognitio.</p></div>