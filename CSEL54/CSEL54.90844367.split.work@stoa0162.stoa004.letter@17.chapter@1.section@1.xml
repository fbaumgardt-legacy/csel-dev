<div xmlns="http://www.tei-c.org/ns/1.0" type="textpart" subtype="section" n="1">
<p>Decreueram quidem utendum mihi psalmistae uoce dicentis: <lb/>
            cum consisteret aduersum me peccator, obmutui <lb/>
            et humiliatus sum et silui a bonis et iterum:<lb n="5"/>
            ego uero tamquam surdus non audiebam et tamquam <lb/>
            mutus non aperiens os suum factus sum ut <lb/>
            homo non audiens, sed quoniam caritas omnia superat et <lb/>
            propositum uincit affectus, non tam iniuriam facientibus reddo <lb/>
            uicem, quam tibi respondeo postulanti. apud Christianos enim<lb n="10"/>
            non qui patitur, ut ait quidam, sed qui facit contumeliam, <lb/>
            miser est. 
</p>
          
</div>