<div xmlns="http://www.tei-c.org/ns/1.0" type="textpart" subtype="section" n="4"><p>'si' dubitantis est, non confirmantis. <lb/>
            ille dicit: bonum est non tangere, ego, quid bono contrarium <lb/>
            esse possit, adiungo. statimque in consequentibus: <lb/>
            animaduertenda apostoli prudentia. non dixit: <lb/>
            'bonum est uxorem non habere', sed 'bonum est<lb n="5"/>
            mulierem non tangere', quasi et in tactu periculum <lb/>
            sit, quasi, qui illam tetigerit, non euadat. uides <lb/>
            igitur non de coniugibus nos exponere, sed de coitu simpliciter <lb/>
            disputare, quod ad conparationem pudicitiae et uirginitatis et <lb/>
            angelicae similitudinis bonum sit homini mulierem non tangere. <lb n="10"/>
            </p></div>