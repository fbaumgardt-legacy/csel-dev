<div xmlns="http://www.tei-c.org/ns/1.0" type="textpart" subtype="section" n="1">
<p>Sed quid ago? rursus inprouidus obsecro? abeant <sic>preceS</sic>, <lb/>
            blandimenta discedant; debet amor laesus irasci. qui rogantem <lb/>
            contempseras, forsitan audies obiurgantem. quid facis in paterna <lb/>
            domo, delicate miles? ubi uallum, ubi fossa, ubi hiemps <lb/>
            acta sub pellibus? ecce de caelo tuba canit, ecce cum nubibus <lb n="5"/>
            debellaturus orbem imperator armatus egreditur, ecce bis acutus <lb/>
            gladius ex regis ore procedens obuia quaeque metit: et <lb/>
            tu mihi de cubiculo ad aciem, de umbra egrederis ad solem? 
</p></div>