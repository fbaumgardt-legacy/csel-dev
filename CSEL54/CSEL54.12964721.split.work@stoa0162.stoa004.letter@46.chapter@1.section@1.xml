<div xmlns="http://www.tei-c.org/ns/1.0" type="textpart" subtype="section" n="1">
<p>Uerum quid agimus nec, quid deceat, cogitantes solum, <lb n="5"/>
            quod cupimus, hoc uidemus? o quando illud tempus adueniet, <lb/>
            cum anhelus nuntium uiator adportet, Marcellam nostram ad <lb/>
            Palaestinae litus adpulsam, et toti monachorum chori, tota <lb/>
            uirginum agmina concrepabunt? obuiam iam gestimus occurrere <lb/>
            et non expectato uehiculo concitum pedibus ferre corpus. <lb n="10"/>
            tenebimus manus, ora cernemus et a desiderato uix auellemur <lb/>
            amplexu.</p></div>