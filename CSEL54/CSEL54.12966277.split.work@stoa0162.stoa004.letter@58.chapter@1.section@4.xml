<div xmlns="http://www.tei-c.org/ns/1.0" type="textpart" subtype="section" n="4"><p>intellegis, quid loquar; <lb/>
            dedit enim tibi dominus in omnibus intellectum. habeto simplicitatem<lb n="10"/>
            columbae, ne cuiquam machineris dolos, et serpentis <lb/>
            astutiam, ne aliorum supplanteris insidiis. non multum distat <lb/>
            in uitio uel decipere posse uel decipi Christianum. quem senseris <lb/>
            tibi aut semper aut crebro de nummis loquentem excepta <lb/>
            elemosyna, quae indifferenter omnibus patet, institorem potius<lb n="15"/>
            habeto quam monachum. praeter uictum et uestitum et manifestas <lb/>
            necessitates nihil cuiquam tribuas, ne filiorum panem <lb/>
            canes comedant. 
</p>
          
</div>