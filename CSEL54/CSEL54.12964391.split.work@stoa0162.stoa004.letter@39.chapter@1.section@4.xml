<div xmlns="http://www.tei-c.org/ns/1.0" type="textpart" subtype="section" n="4"><p>scio, quid responsura sis: hoc illi quasi iusto ad  <lb/>
            probationem euenisse. et tu e duobus elige, quid uelis: aut <lb/>
            sancta es et probaris, aut peccatrix et iniuste quereris minora <lb/>
            sustinens, quam mereris. quid uetera replicem? praesentia <lb/>
            exempla sectare. sancta Melanium, nostri temporis inter Christianos <lb n="10"/>
            uera nobilitas, cum qua tibi dominus mihique concedat <lb/>
            in die sua habere partem, calente adhuc mariti corpusculo <lb/>
            et necdum humato duos simul filios perdidit. rem <lb/>
            sum dicturus incredibilem, sed Christo teste non falsam.</p></div>