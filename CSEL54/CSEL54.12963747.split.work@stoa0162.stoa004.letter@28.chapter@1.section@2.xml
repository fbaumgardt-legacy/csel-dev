<div xmlns="http://www.tei-c.org/ns/1.0" type="textpart" subtype="section" n="2"><p> <lb/>
            neque uero nocet exemplis adfirmare, quod dicimus. in septuagesimo <lb/>
            quarto psalmo, cuius principium est: confitebimur<lb n="10"/>
            tibi, deus, confitebimur et inuocabimus nomen <lb/>
            tuum, post illud: ego confirmaui columnas eius apud <lb/>
            Septuaginta et Theodotionem et Symmachum est 'diapsalma', <lb/>
            pro quo apud Aquilam: ponderaui columnas eius, semper, <lb/>
            in quinta autem editione: ego sum, qui paraui columnas<lb n="15"/>
            eius, semper, in sexta uero: ego firmaui columnas <lb/>
            eius, iugiter. porro. in Hebraeo habet post '<sic>ammuda</sic>',  <lb/>
            quod est 'columnas eius', '<sic>sela</sic>'.</p></div>