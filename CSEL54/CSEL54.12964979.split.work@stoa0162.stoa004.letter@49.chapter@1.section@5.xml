<div xmlns="http://www.tei-c.org/ns/1.0" type="textpart" subtype="section" n="5"><p>uanitas uanitantium, omnia uanitas, dixit Ecclesiastes. <lb/>
            si omnes creaturae bonae ut a bono creatore conditae, <lb/>
            quomodo*uniuersa uanitas? si terra uanitas, numquid et caeli <lb/>
            et angeli et throni, dominationes, potestates ceteraeque uirtutes? <lb/>
            sed quae per se bona sunt ut a bono creatore condita,<lb n="15"/>
            ad conparationem maiorum uanitas appellantur. uerbi gratia: lucerna <lb/>
            lampadis conparatione pro nihilo est; lampas stellae <lb/>
            conlatione non lucet; stellam lunae confer, et caeca est; lunam <lb/>
            soli iunge, non rutilat; solem Christo confer, et tenebrae sunt. 
</p></div>