<div xmlns="http://www.tei-c.org/ns/1.0" type="textpart" subtype="section" n="2"><p>legimus in ueteribus historiis quosdam  <lb/>
            lustrasse prouincias, nouos populos adisse, maria transisse, <lb n="5"/>
            ut eos, quos ex libris nouerant, coram quoque uiderent. sic <lb/>
            Pythagoras Memphiticos uates, sic Plato Aegyptum et (propter) <lb/>
            Archytam Tarentinum eam quoque oram Italiae. quae quondam <lb/>
            Magna Graecia dicebatur, laboriosissime peragrauit, ut, qui <lb/>
            Athenis magister erat et potens cuiusque doctrina Academiae <lb n="10"/>
            gymnasia - personabant, fieret peregrinus atque discipulus, <lb/>
            malens aliena uerecunde discere quam sua aliis inpudenter <lb/>
            ingerere.</p></div>