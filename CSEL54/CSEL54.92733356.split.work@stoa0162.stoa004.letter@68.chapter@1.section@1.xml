<div xmlns="http://www.tei-c.org/ns/1.0" type="textpart" subtype="section" n="1">
          <p rend="script">Sanctus filius meus Heraclius diaconus mihi retulit, quod <lb/>
            cupiditate nostri Cissam usque uenisses et homo Pannonius, <lb/>
            id est terrenum animal, non timueris Adriatici maris aestus <lb n="5"/>
            et Aegei atque Ionii subire discrimina et, nisi te pius fratrum <lb/>
            retinuisset affectus, uoluntatem opere conplesses. habeo itaque <lb/>
            gratiam et in acceptum refero; in amicis enim non res quaeritur, <lb/>
            sed uoluntas, quia alterum ab inimicis saepe praebetur, <lb/>
            alterum sola caritas tribuit.</p></div>