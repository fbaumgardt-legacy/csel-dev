<div xmlns="http://www.tei-c.org/ns/1.0" type="textpart" subtype="section" n="3"><p>tu quidem simpliciter <lb/>
            loqueris et ignotos quoque blanda non despicis, sed aliter <lb/>
            inpudici uident oculi. non norunt animae pulchritudinem considerare, <lb/>
            sed corporum. Ezechias thesaurum dei monstrat <lb/>
            Assyriis, sed Assyrii uidere, quod cuperent. denique frequentibus<lb n="5"/>
            bellis Iudaea conuulsa uasa primum domini capta atque <lb/>
            translata sunt et inter epulas et concubinarum greges, quia <lb/>
            palma uitiorum est honesta polluere, Baltasar potat in fialis. 
</p>
          
</div>