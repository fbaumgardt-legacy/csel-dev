<div xmlns="http://www.tei-c.org/ns/1.0" type="textpart" subtype="section" n="2"><p>unde et ego beatum me in hoc dumtaxat <lb/>
            negotio iudico, quod apud eruditas aures inperitae linguae <lb/>
            responsurus sum, quae obicit mihi uel ignorantiam uel mendacium,<lb n="10"/>
            si aut nesciui alienas litteras uere interpretari aut <lb/>
            nolui: quorum alterum error, alterum crimen est. ac ne forsitan <lb/>
            accusator meus facilitate, qua cuncta loquitur, et inpunitate, <lb/>
            qua sibi licere omnia putat, me quoque apud uos <lb/>
            argueret, ut papam Epiphanium criminatus est, hanc epistulam<lb n="15"/>
            misi, quae te et per te alios, qui nos amare dignantur, rei <lb/>
            ordinem doceat. 
</p>
          
</div>