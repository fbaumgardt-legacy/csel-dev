<div xmlns="http://www.tei-c.org/ns/1.0" type="textpart" subtype="section" n="2"><p>            porro, quanta dimiserint, uel asterisci, ut dixi, testes sunt  <lb/>
            uel nostra interpretatio, si a diligenti lectore translationi <lb/>
            ueteri conferatur: et tamen iure Septuaginta editio obtinuit <lb n="10"/>
            in ecclesiis, uel quia prima est et ante Christi fertur aduentum <lb/>
            uel quia ab apostolis, in quibus tamen ab Hebraico non discrepat, <lb/>
            usurpata. Aquila autem, proselytus et contentiosus interpres, <lb/>
            qui non solum uerba, sed etymologias uerborum transferre <lb/>
            conatus est, iure proicitur a nobis.</p></div>