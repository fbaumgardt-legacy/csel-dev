<div xmlns="http://www.tei-c.org/ns/1.0" type="textpart" subtype="section" n="2"><p>quis  <lb/>
            enim tam hebes et sic in scribendo rudis, ut idem damnet et <lb/>
            laudet, aedificata destruat, destructa aedificet et, cum aduersarium <lb n="10"/>
            uicerit, suo nouissime mucrone feriatur? si rusticani <lb/>
            homines et uel rhetoricae uel dialecticae artis ignari detraherent <lb/>
            mihi, tribuerem ueniam inperitiae nec accusationem reprehenderem, <lb/>
            ubi non uoluntatem in culpa cernerem, sed ignorantiam; <lb/>
            nunc uero, cum diserti homines et liberalibus studiis <lb n="15"/>
            eruditi magis uolunt laedere quam intellegere, breuiter a me <lb/>
            responsum habeant: corrigere eos debere peccata, non reprehendere. <lb/>
            </p></div>