<div xmlns="http://www.tei-c.org/ns/1.0" type="textpart" subtype="section" n="1">
<p>Ut autem doceamur in sanctos quoque cadere posse <lb/>
            inuidiam et soli deo puram clementiam derelinqui, filiorum <lb/>
            Zebedei consideremus exemplum, pro quibus cum mater mota <lb/>
            pietatis affectu nimis grandia postulasset, reliqui decem discipuli <lb/>
            indignati sunt. et Iesus aduocans eos dixit: scitis, quia <lb n="5"/>
            principes gentium dominantur eorum et, qui maiores <lb/>
            sunt, potestatem exercent in eis. non ita erit inter <lb/>
            uos, sed quicumque uestrum uoluerit maior esse, <lb/>
            fiat uester minister et, quicumque uoluerit inter uos <lb/>
            esse primus, fiat uester seruus; quomodo et filius <lb n="10"/>
            hominis non uenit ministrari, sed ministrare et dare <lb/>
            animam suam redemptionem pro multis.</p></div>