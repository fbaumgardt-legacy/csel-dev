<div xmlns="http://www.tei-c.org/ns/1.0" type="textpart" subtype="section" n="2"><p>scit hostis antiquus maius continentiae  <lb/>
            quam nummorum esse certamen. facile abicitur, quod <lb/>
            haeret extrinsecus; intestinum bellum periculosius est. coniuncta <lb/>
            disglutinamus, unita dissicimus. Zacheus diues erat, apostoli <lb/>
            pauperes. reddidit ille quadruplum, quod rapuerat, diuisitque <lb n="5"/>
            pauperibus medietatem substantiae, quae remanserat; suscepit <lb/>
            Christum hospitem, salus est facta domui eius; et tamen, quia <lb/>
            paruulus erat et apostolicae proceritati se non potuerat coextendere, <lb/>
            non fuit in duodecim apostolorum numero. apostoli <lb/>
            autem, quantum ad diuitias, nihil, quantum ad uoluntatem, <lb n="10"/>
            totum mundum pariter reliquerunt.</p></div>