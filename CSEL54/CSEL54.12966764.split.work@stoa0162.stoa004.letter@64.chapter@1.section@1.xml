<div xmlns="http://www.tei-c.org/ns/1.0" type="textpart" subtype="section" n="1">
<p>His quattuor uestimentis, id est feminalibus, tunica linea, <lb/>
            cingulo, quod purpura, cocco, bysso hyacinthoque contexitur,<lb n="5"/>
            et pilleo, de quo nunc diximus, tam sacerdotes quam pontifices <lb/>
            utuntur. <choice><sic>reiiqua</sic><corr>reliqua</corr></choice> quattuor proprie pontificum sunt, quorum <lb/>
            primum est '<sic>mail</sic>', id est tunica talaris, tota hyacinthina, <lb/>
            ex lateribus eiusdem coloris adsutas habens manicas et in <lb/>
            superiori parte, qua collo induitur, aperta, quod uulgo capitium<lb n="10"/>
            uocant, oris firmissimis et ex se textis, ne facile rumpantur.  <lb/>
            </p></div>