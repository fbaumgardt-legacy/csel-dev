<div xmlns="http://www.tei-c.org/ns/1.0" type="textpart" subtype="section" n="5"><p>septuaginta interpretes non dixerunt <lb/>
            adorabis eum, sed adorabunt eum, ut sit sensus: <lb/>
            iste, qui te amaturus est, qui tuam pulchritudinem dilecturus, <lb/>
            deus est et adorandus ab hominibus. quod de ecclesia ex gentibus <lb n="5"/>
            congregata exposuimus, unusquisque ad se ipsum referat <lb/>
            animamque credentis, quod prioribus uitiis derelictis adoptetur <lb/>
            in filiam, inclinet aurem suam, obliuiscatur ueteris conuersationis <lb/>
            et cum apostolo dimittat mortuum patrem et talem se <lb/>
            praebeat, qui ametur a rege. ipse est enim dominus eius, cui <lb n="10"/>
            flectere debeat genu et deposita superbia iugum humilitatis <lb/>
            adsumere. 
</p>
          
</div>