<div xmlns="http://www.tei-c.org/ns/1.0" type="textpart" subtype="section" n="1">
<p>Quapropter, quia multum iam uitae spatium transiuimus <lb/>
            fluctuando et nauis nostra nunc procellarum concussa turbine,<lb n="10"/>
            nunc scopulorum inlisionibus perforata est, quam primum licet, <lb/>
            quasi quendam portum secreta ruris intremus. ibi cibarius <lb/>
            panis et holus nostris manibus inrigatum, lac, deliciae rusticanae, <lb/>
            uiles quidem, sed innocentes cibos praebeant. ita uiuentes <lb/>
            non ab oratione somnus, non saturitas a lectione reuocabit. 
</p></div>