<div xmlns="http://www.tei-c.org/ns/1.0" type="textpart" subtype="section" n="1">
<p>Grande piaculum, euersae sunt ecclesiae, orbis audire <lb/>
            non potest, si mundiorem uirginitatem diximus esse quam <lb/>
            nuptias, si parem numerum inpari subiecimus et ueteris testamenti <lb/>
            typos euangelicae ueritati profecisse monstrauimus! <lb/>
            cetera, quae in libro nostro reprehensa sunt, uel leuiora puto <lb n="5"/>
            uel ad eundem sensum pertinentia; unde ad ea respondere <lb/>
            nolui, ne et libelli excedere magnitudinem et tuo uiderer <lb/>
            ingenio diffidere, quem patronum causae meae ante habui, <lb/>
            quam rogarem.</p></div>