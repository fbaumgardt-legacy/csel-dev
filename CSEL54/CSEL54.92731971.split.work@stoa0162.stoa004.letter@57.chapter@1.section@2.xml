<div xmlns="http://www.tei-c.org/ns/1.0" type="textpart" subtype="section" n="2"><p>lucrum uidelicet placet, uoluntas displicet. dudum <lb/>
            Hesychium, uirum consularem, contra quem patriarcha Gamalihel <lb/>
            grauissimas exercuit inimicitias, Theodosius princeps capite<lb n="10"/>
            damnauit, quod sollicitato notario chartas illius inuasisset. <lb/>
            legimus in ueteribus historiis ludi magistrum, qui Faliscorum <lb/>
            liberos prodiderat, uinctum pueris traditum et ad eos, quos <lb/>
            prodebat, remissum <choice><sic>uec</sic><corr>nec</corr></choice> sceleratam populum Romanum suscepisse <lb/>
            uictoriam. Pyrrum, Epirotarum regem, cum in castris<lb n="15"/>
            ex uulnere curaretur, medici sui proditione interfici nefas duxit <lb/>
            Fabricius, quin potius uinctum remisit ad dominum, ut scelus  <lb/>
            nec in aduersario conprobaret.</p></div>