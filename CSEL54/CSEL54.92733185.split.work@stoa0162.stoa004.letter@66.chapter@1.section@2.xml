<div xmlns="http://www.tei-c.org/ns/1.0" type="textpart" subtype="section" n="2"><p>tale quid et dominus loquitur ad <lb/>
            prophetas: quod posuerit faciem eorum quasi urbem aeneam <lb/>
            et lapidem adamantinum et columnam ferream, ne pauerent<lb n="10"/>
            ad iniurias populi, sed inpudentiam subsannantium frontis <lb/>
            rigore contererent. ingenia liberaliter educata facilius uerecundia <lb/>
            quam metus superat et, quos tormenta non uincunt, interdum <lb/>
            uincit pudor. non est parum uirum nobilem, uirum disertum <lb/>
            uirumque locupletem potentium in plateis uitare comitatum,<lb n="15"/>
            miscere se turbis, adhaerere pauperibus, rusticis copulari, de <lb/>
            principe uulgum fieri. sed quanto humilior, tanto sublimior est. 
</p>
          
</div>