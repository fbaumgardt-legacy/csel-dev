<div xmlns="http://www.tei-c.org/ns/1.0" type="textpart" subtype="section" n="1">
<p>Caue, ne hominum rumusculos aucuperis, ne offensam<lb n="5"/>
            dei populorum laude commutes. si adhuc, inquit apostolus, <lb/>
            hominibus placerem, Christi seruus non essem; <lb/>
            desiuit placere hominibus et seruus factus est Christi. per <lb/>
            bonam et malam famam a. dextris et a sinistris Christi miles <lb/>
            graditur, nec laude extollitur nec uituperatione frangitur, non<lb n="10"/>
            diuitiis tumet, non contrahitur paupertate, et laeta contemnit <lb/>
            et tristia. per diem sol non uret eum neque luna per noctem. 
</p></div>