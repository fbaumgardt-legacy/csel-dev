<div xmlns="http://www.tei-c.org/ns/1.0" type="textpart" subtype="section" n="4"><p>uerum deus nolens eum conpendio mortis finire cruciatus  <lb/>
            nec tradens poenae, qua se ipse damnauerat, ait: non <lb/>
            sic, id est: <choice><sic>fnon</sic><corr>non</corr></choice>, ut aestimas, morieris et mortem pro remedio <lb/>
            accipies, uerum uiues usque ad septimam generationem et <lb/>
            conscientiae tuae igne torqueberis ita, ut, quicumque te occiderit, <lb n="5"/>
            secundum duplicem intellegentiam aut in septima generatione <lb/>
            aut septimo te liberet cruciatu', non quod ipse, qui <lb/>
            percusserit Cain, septem ultionibus subiciendus sit, sed quod <lb/>
            septem uindictas, quae in Cain tanto tempore cucurrerunt, <lb/>
            soluat interfector occidens eum, qui uitae fuerat derelictus ad <lb n="10"/>
            poenam. 
</p>
          
</div>