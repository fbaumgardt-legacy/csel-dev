<div xmlns="http://www.tei-c.org/ns/1.0" type="textpart" subtype="section" n="5"><p>legerat in Deuteronomio domini <lb/>
            uoce praeceptum, mulieris captiuae radendum caput, supercilia, <lb/>
            omnes pilos et ungues corporis amputandos et sic eam <lb/>
            habendam in coniugio. quid ergo, mirum, si et ego sapientiam <lb/>
            saecularem propter eloquii uenustatem et membrorum pulchritudinem<lb n="10"/>
            de ancilla atque captiua Israhelitin facere cupio, si, <lb/>
            quidquid in ea mortuum est idolatriae, uoluptatis, erroris, <lb/>
            libidinum, uel praecido uel rado et mixtus purissimo corpori  <lb/>
            uernaculos ex ea genero domino sabaoth?</p></div>