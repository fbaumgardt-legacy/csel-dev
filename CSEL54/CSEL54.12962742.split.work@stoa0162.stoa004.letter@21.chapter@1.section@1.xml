<div xmlns="http://www.tei-c.org/ns/1.0" type="textpart" subtype="section" n="1">
<p>Et non post multos dies collectis omnibus adulescentior <lb/>
            filius p eregre profectus est in regionem<lb n="10"/>
            longinquam. si deus tenet caelum palmo et terram pugillo <lb/>
            et Hieremias dicit: deus adpropinquans et non deus de <lb/>
            longinquo, per Dauid quoque, quia nullus absque eo locus <lb/>
            sit, praedicatur, quomodo filius peregre proficiscitur et a patre <note type="chapter">n </note> <lb/>
            discedit? sciendum igitur non locorum spatiis, sed affectu<lb n="15"/>
            aut esse nos cum deo aut ab eo abscedere. quomodo enim <lb/>
            ad discipulos loquitur: ecce ego uobiscum sum omnibus <lb/>
            diebus usque ad consummationem saeculi, ita ad eos, <lb/>
            qui sui iactantiam praeferunt et esse cum domino non merentur, <lb/>
            dicit: discedite a me, non noui uos, qui operamini<lb n="20"/>
            iniquitatem. 
</p>
          
</div>