<div xmlns="http://www.tei-c.org/ns/1.0" type="textpart" subtype="section" n="1">
<p>Sed de hoc gradu pulsus prouocabis ad clericos: 'an de <lb/>
            his aliquid audeam dicere, qui certe in suis urbibus commorantur?' <lb/>
            absit ut quicquam de his sinistrum loquar, qui apostolico <lb/>
            gradui succedentes Christi corpus sacro ore conficiunt, <lb/>
            per quos nos etiam Christiani sumus, qui claues regni caelorum <lb n="5"/>
            habentes quodammodo ante iudicii diem iudicant, qui <lb/>
            sponsam domini sobria castitate conseruant. sed alia, ut ante <lb/>
            praestruxi, monachi causa est, alia clericorum.</p></div>