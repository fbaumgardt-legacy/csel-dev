<div xmlns="http://www.tei-c.org/ns/1.0" type="textpart" subtype="section" n="4"><p>optima quaeque dies miseris mortalibus aeui  <lb/>
            prima fugit, subeunt morbi tristisque senectus <lb/>
            et labor et durae rapit inclementia mortis. 
</p>
          <p rend="script">Naeuius poeta: pati, inquit, necesse est multa mortalem <lb n="10"/>
            mala. unde et Niobam, quia multum fleuerit, in <lb/>
            lapidem et in diuersas bestias (conuersas alias ut Hecubam <lb/>
            in canem) commutatam finxit antiquitas, et Hesiodus natales <lb/>
            hominum plangens gaudet in funere, prudenterque Ennius: <lb/>
            plebes, ait, in hoc regio antistat loco: licet <lb n="15"/>
            lacrimare <choice><sic>pfebi</sic><corr>plebi</corr></choice>, regi honeste non licet. <lb/>
            ut regi, sic episcopo, immo minus regi quam episcopo.</p></div>