<div xmlns="http://www.tei-c.org/ns/1.0" type="textpart" subtype="section" n="1">
<p>Antequam domum sanctae Paulae nossem, totius in me <lb/>
            urbis studia consonabant. omnium paene iudicio dignus summo <lb/>
            sacerdotio decernebar; beatae memoriae Damasi os meus sermo <lb/>
            erat; dicebar sanctus, dicebar humilis et disertus. numquid <lb/>
            domum alicuius lasciuioris ingressus sum? numquid me uestes <lb n="10"/>
            sericae, nitentes gemmae, picta facies, auri rapuit ambitio? <lb/>
</p></div>