<div xmlns="http://www.tei-c.org/ns/1.0" type="textpart" subtype="section" n="2"><p>scribimus <lb/>
            atque rescribimus, transeunt maria epistulae et findente sulcos <lb/>
            carina per singulos fluctus aetatis nostrae momenta minuuntur. <lb/>
            solum habemus lucri, quod Christi nobis amore sociamur. caritas <lb/>
            patiens est, benigna est; caritas non zelatur, non<lb n="10"/>
            agit perperam, non inflatur, omnia sustinet, omnia credit, <lb/>
            omnia sperat, omnia patitur; caritas numquam excidit. <lb/>
            haec semper uiuit in pectore; ob hanc Nepotianus noster <lb/>
            absens praesens est et per tanta terrarum spatia diuisos utraque  <lb/>
            conplectitur manu.</p></div>