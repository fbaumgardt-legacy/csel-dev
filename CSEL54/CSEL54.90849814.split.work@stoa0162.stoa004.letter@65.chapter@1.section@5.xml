<div xmlns="http://www.tei-c.org/ns/1.0" type="textpart" subtype="section" n="5"><p>haec indumenta para sponso tuo, his a <lb n="10"/>
            uestibus comptus incedat. cumque ei huiusce modi texueris <lb/>
            uestimenta, efficieris ipsa templum domini et laetificabis eum <lb/>
            de domibus eburneis siue, ut melius in Hebraeo scribitur, <lb/>
            de templo dentium et laudes domino canes totaque saeculo <lb/>
            mortua angelorum imitaberis choros. ebur enim et dentes <lb n="15"/>
            insigne esse mortis et uocis ipsa nominum natura testatur. <lb/>
            et consequenter adiunctum est: ex quibus laetificauerunt <lb/>
            te filiae regum in honore tuo.</p></div>