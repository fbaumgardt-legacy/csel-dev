<div xmlns="http://www.tei-c.org/ns/1.0" type="textpart" subtype="section" n="1">
<p>Haec idcirco, ne ignoratio scripturarum auctoritatem tibi <lb/>
            praeberet in luctum et uidereris rationabiliter errare. et adhuc <lb/>
            sic locutus sum, quasi unam de turbis conuenerim Christianam. <lb/>
            nunc uero, cum sciam toto renuntiasse te mundo et abiectis <lb/>
            calcatisque deliciis orationi, ieiuniis, lectioni uacare cotidie,<lb n="5"/>
            cum ad exemplum Abraham cupias exire de terra tua et de <lb/>
            cognatione tua, ut Chaldaeis et Mesopotamia derelictis terram <lb/>
            repromissionis introeas, cum omnem substantiolam aut pauperibus <lb/>
            dilargita sis aut filiis ante mortem mundo mortua <lb/>
            dederis, miror te ea facere, quae si facerent ceterae, reprehensione <lb n="10"/>
            dignae uiderentur.</p></div>