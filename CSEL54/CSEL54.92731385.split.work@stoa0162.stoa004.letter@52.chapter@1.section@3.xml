<div xmlns="http://www.tei-c.org/ns/1.0" type="textpart" subtype="section" n="3"><p>sed et genus adrogantiae est clementiorem  <lb n="5"/>
            te uideri uelle, quam pontifex Christi est. non omnia possumus <lb/>
            omnes. alius in ecclesia oculus est, alius lingua, <lb/>
            alius manus, alius pes, alius auris, uenter et cetera. lege Pauli <lb/>
            ad Corinthios: diuersa membra unum corpus efficiunt. nec <lb/>
            rusticus et tantum simplex frater ideo se sanctum putet, si <lb n="10"/>
            nihil nouerit, nec peritus et eloquens in lingua aestimet sanctitatem. <lb/>
            multoque melius est e duobus inperfectis rusticitatem <lb/>
            sanctam habere quam eloquentiam peccatricem. 
</p>
          
</div>