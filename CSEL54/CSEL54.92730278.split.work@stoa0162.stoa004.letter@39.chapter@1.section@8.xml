<div xmlns="http://www.tei-c.org/ns/1.0" type="textpart" subtype="section" n="8"><p>sanus sum: gratias refero <lb/>
            creatori. langueo: et in hoc laudo domini uoluntatem. quando <lb/>
            enim infirmor, tunc fortior sum et uirtus spiritus in carnis <lb/>
            infirmitate perficitur. patitur et apostolus aliquid, quod non<lb n="5"/>
            uult, pro quo ter dominum deprecatur. sed dicitur ei: sufficit <lb/>
            tibi gratia mea et ad reuelationum humiliandam superbiam <lb/>
            monitor quidam humanae inbecillitatis adponitur in similitudinem <lb/>
            triumphantum, quibus in curru retro comes adhaerebat <lb/>
            per singulas adclamationes ciuium dicens: 'hominem te memento'.<lb n="10"/>
            </p>
          
</div>