<div xmlns="http://www.tei-c.org/ns/1.0" type="textpart" subtype="section" n="3"><p>quantos enim cernimus ethnicos, <lb/>
            Iudaeos, hereticos et diuersorum dogmatum homines uolutari <lb/>
            in caeno libidinum, madere sanguine, feritate lupos, rapinis <lb/>
            miluos uincere et nihilominus flagellum non adpropinquare<lb n="5"/>
            tabernaculo eorum nec eos cum hominibus uerberari et idcirco <lb/>
            superbire contra deum et transire usque ad caelum os eorum. <lb/>
            cum e contrario sanctos uiros sciamus aegrotationibus, miseriis. <lb/>
            egestate torqueri, qui forsitan dicunt: ergo frustra s.anctificaui <lb/>
            animam meam et laui inter innocentes manus<lb n="10"/>
            meas statimque se reprehendentes aiunt: si narrauero sic,  <lb/>
            ecce generationem filiorum tuorum reprobaui.</p></div>