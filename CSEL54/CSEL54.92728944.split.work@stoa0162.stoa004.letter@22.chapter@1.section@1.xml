<div xmlns="http://www.tei-c.org/ns/1.0" type="textpart" subtype="section" n="1">
<p>Piget dicere, quot cotidie uirgines ruant, quantas de <lb/>
            suo gremio mater perdat ecclesia, super quot sidera superbus <lb/>
            inimicus ponat thronum suum, quot petras excauet et habitet<lb n="5"/>
            coluber in foraminibus earum. uideas plerasque uiduas ante <lb/>
            quam nuptas infelicem conscientiam mentita tantum ueste <lb/>
            protegere, quas nisi tumor uteri et infantum prodiderit uagitus,  <lb/>
            erecta ceruice et ludentibus pedibus incedunt.</p></div>