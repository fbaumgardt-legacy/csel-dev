<div xmlns="http://www.tei-c.org/ns/1.0" type="textpart" subtype="section" n="2"><p>nunc ad seniorem filium sermo transgreditur, <lb/>
            quem multi simpliciter ad omnium sanctorum personam,<lb n="5"/>
            multi proprie ad Iudaeos referunt. et de sanctis quidem <lb/>
            non difficilis interpretatio est in eo, quod dicitur: numquam <lb/>
            mandatum tuum praeteriui, licet illud uideatur obsistere, <lb/>
            quod reuersioni fratris inuideat. in Iudaeos autem cum liuor <lb/>
            in fratris salute conueniat, hoc repugnat, quod numquam se<lb n="10"/>
            dicat eius praeterisse mandatum; de quibus quid nobis uideatur,  <lb/>
            suis locis conabimur explanare.</p></div>