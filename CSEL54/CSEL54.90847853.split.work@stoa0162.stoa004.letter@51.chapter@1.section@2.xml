<div xmlns="http://www.tei-c.org/ns/1.0" type="textpart" subtype="section" n="2"><p>cum  <lb/>
            ergo hoc uidissem, in ecclesia Christi contra auctoritatem <lb/>
            scripturarum hominis pendere imaginem, scidi illud et magis <lb/>
            dedi consilium custodibus eiusdem loci, ut pauperem mortuum <lb/>
            eo obuoluerent et efferrent. illique contra murmurantes dicere: <lb n="15"/>
            'si scindere uoluerat, iustum erat, ut aliud daret uelum atque <lb/>
            mutaret! quod cum audissem, me daturum esse pollicitus sum <lb/>
            et ilico esse missurum. paululum autem morarum fuit in medio, <lb/>
            dum quaero optimum uelum pro eo mittere; arbitrabar enim <lb/>
            de Cypro mihi esse mittendum.</p></div>