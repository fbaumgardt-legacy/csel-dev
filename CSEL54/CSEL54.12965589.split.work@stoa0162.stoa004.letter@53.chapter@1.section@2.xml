<div xmlns="http://www.tei-c.org/ns/1.0" type="textpart" subtype="section" n="2"><p>            in Actibus apostolorum sanctus eunuchus, immo uir — sic enim  <lb/>
            eum scriptura cognominat —, cum legeret Esaiam, interrogatus <lb/>
            a Philippo: putas intellegis, quae legis? respondit: <lb/>
            quomodo possum, nisi me aliquis docuerit? ego, ut <lb n="10"/>
            de me interim loquar, nec sanctior sum hoc eunucho nec studiosior, <lb/>
            qui de Aethiopia, id est de extremis mundi finibus, <lb/>
            uenit ad templum, reliquit <choice><sic>aulain</sic><corr>aulam</corr></choice> regiam — et tantus amor <lb/>
            diuinae scientiae fuit, ut etiam in uehiculo sacras litteras <lb/>
            legeret — et tamen, cum librum teneret et uerba domini cogitatione <lb n="15"/>
            conciperet, lingua uolueret, labiis personaret, ignorabat <lb/>
            eum, quem in libro nesciens uenerabatur.</p></div>