<div xmlns="http://www.tei-c.org/ns/1.0" type="textpart" subtype="section" n="2"><p> <lb/>
            quae enim aures tam durae, quae de silice excisa praecordia <lb/>
            et Hyrcanarum tigrium lacte nutrita possunt sine lacrimis<lb n="5"/>
            Paulinae tuae audire nomen? quis parturientem rosam et <lb/>
            papillatum corymbum, antequam in calathum fundatur orbis <lb/>
            et tota rubentium foliorum pandatur ambitio, inmature demessum <lb/>
            aequis oculis marcescere uideat? fractum <sic>estpretiosissimum</sic> <lb/>
            margaritum, uirens zmaragdi gemma contrita est. quid boni<lb n="10"/>
            habeat sanitas, languor ostendit. plus sensimus, quod habuimus, <lb/>
            postquam habere desiuimus.'
</p>
          
</div>