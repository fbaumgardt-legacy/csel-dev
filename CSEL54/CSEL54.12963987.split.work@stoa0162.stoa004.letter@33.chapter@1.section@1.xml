<div xmlns="http://www.tei-c.org/ns/1.0" type="textpart" subtype="section" n="1">
<p>Videtisne et Graecos pariter et Latinos unius labore <lb/>
            superatos? quis enim umquam tanta legere potuit, quanta <lb/>
            ipse conscripsit? pro hoc sudore quid accepit praemii? damnatur <lb n="5"/>
            a Demetrio episcopo; exceptis Palaestinae et Arabiae et <lb/>
            Phoenices atque Achaiae sacerdotibus in damnationem eius <lb/>
            consentit orbis; Roma ipsa contra hunc cogit senatum non <lb/>
            propter dogmatum nouitatem, non propter heresim, ut nunc <lb/>
            aduersum eum rabidi canes simulant, sed quia gloriam eloquentiae <lb n="10"/>
            eius et scientiae ferre non poterant et illo dicente <lb/>
            omnes muti putabantur. 
</p>
          
</div>