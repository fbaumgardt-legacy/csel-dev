<div xmlns="http://www.tei-c.org/ns/1.0" type="textpart" subtype="section" n="5"><p>legite epistulas eius et maxime ad Romanos, ad Galatas, <lb/>
            ad Ephesios, in quibus totus in certamine positus est, et <lb/>
            uidebitis eum in testimoniis, quae sumit de ueteri testamento, <lb/>
            quam artifex, quam prudens, quam dissimulator sit eius, quod<lb n="5"/>
            agit. uidentur quidem uerba simplicia et quasi innocentis hominis <lb/>
            ac rusticani et qui nec facere nec declinare norit insidias. <lb/>
            sed, quocumque respexeris, fulmina sunt. haeret in causa, <lb/>
            capit omne, quod tetigerit; tergum uertit, ut superet; fugam  <lb/>
            simulat, ut occidat.</p></div>