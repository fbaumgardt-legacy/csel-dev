<div xmlns="http://www.tei-c.org/ns/1.0" type="textpart" subtype="section" n="7"><p>propositum  <lb n="5"/>
            mihi erat non ad meam uoluntatem scripturas trahere, <lb/>
            sed id dicere, quod scripturas uelle intellegebam. commentatoris <lb/>
            officium est non, quid ipse uelit, sed, quid sentiat ille, <lb/>
            quem interpretatur, exponere; alioquin, si contraria dixerit, non <lb/>
            tam interpres erit quam aduersarius eius, quem nititur explanare. <lb n="10"/>
            certe, ubicumque scripturas non interpretor et libere de meo <lb/>
            sensu loquor, arguat me quilibet durum quid dixisse contra <lb/>
            nuptias. quod si non reppererit, quidquid uel austerum uidetur <lb/>
            esse uel durum, id non scriptoris auctoritati, sed interpretis <lb/>
            officio deputet. <lb n="15"/>
            
</p>
          
</div>