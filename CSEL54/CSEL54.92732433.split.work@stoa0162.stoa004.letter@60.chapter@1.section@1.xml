<div xmlns="http://www.tei-c.org/ns/1.0" type="textpart" subtype="section" n="1">
<p>Scio, quod nolueris amorem in te ciuium sic probare, <lb/>
            et affectum patriae magis quaesisse in prosperis. sed huiusce <lb/>
            modi officium in bonis iucundius est, in malis gratius. tota <lb/>
            hunc ciuitas, tota planxit Italia. corpus terra suscepit, anima <lb/>
            Christo reddita est. tu <choice><sic>riepotem</sic><corr>nepotem</corr></choice> <choice><sic>quaerebus</sic><corr>quaerebas</corr></choice>, ecclesia sacerdotem. <lb n="5"/>
            praecessit te successor tuus. quod tu eras, ille post te iudicio <lb/>
            omnium merebatur. atque ita ex una domo duplex pontificatus <lb/>
            egressa est dignitas: dum in altero gratulatio est, quod tenuerit,  <lb/>
            in altero maeror, quod raptus sit, ne teneret.</p></div>