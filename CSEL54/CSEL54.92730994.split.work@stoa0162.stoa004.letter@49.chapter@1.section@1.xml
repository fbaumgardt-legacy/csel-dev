<div xmlns="http://www.tei-c.org/ns/1.0" type="textpart" subtype="section" n="1">
<p>Illud uero ferre quis possit, quod in me reprehenditur, <lb/>
            quare exponens capitulum apostoli, in quo de coniugibus <lb/>
            scripsit: tribulationem carnis habebunt huiusmodi, dixerim: <lb/>
            nos ignari rerum putabamus nuptias saltim <lb/>
            carnis habere laetitiam. si autem nubentibus et in <lb n="20"/>
            carne tribulatio est, in qua sola uidebantur habere <lb/>
            delicias, quid erit reliquum, propter quod nubant, <lb/>
            cum et in spiritu et in anima et in ipsa carne tribulatio <lb/>
            sit?</p></div>