<div xmlns="http://www.tei-c.org/ns/1.0" type="textpart" subtype="section" n="1">
<p>Beatitudinis tuae interrogatio disputatio fuit et sic quaesisse <lb/>
            quaerenda uiam est dedisse quaesitis. sapienter quippe <lb/>
            interroganti sapientia reputabitur. ais: 'quis est iste in <lb n="5"/>
            euangelio pater, qui duobus filiis substantiam diuidit? qui duo <lb/>
            filii? qui maior quiue minor? quomodo iunior acceptam substantiam <lb/>
            cum meretricibus dissipat, fame facta a principe regionis <lb/>
            praeponitur porcis, siliquas comedit, ad patrem redit, <lb/>
            accipit anulum, stolam et immolatur ei uitulus saginatus? <lb n="10"/>
            qui sit maior frater et quomodo de agro ueniens susceptioni <lb/>
            fratris inuideat? et cetera, quae in euangelio plenius explicantur'. <lb/>
            </p></div>