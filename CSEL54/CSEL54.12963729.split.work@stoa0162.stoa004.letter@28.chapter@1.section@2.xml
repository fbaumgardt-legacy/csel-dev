<div xmlns="http://www.tei-c.org/ns/1.0" type="textpart" subtype="section" n="2"><p>            nobis nihil horum uidetur, cum Aquila, qui uerborum Hebraeorum <lb/>
            diligentissimus explicator est, sela, hoc est diapsalma, <lb/>
            quod ex samech, lamed, he scribitur, '<sic n="poss">semper1</sic> transtulerit et <lb/>
            inueniamus in psalmorum quoque fine diapsalma positum, <lb/>
            ut est illud in tertio: dentes peccatorum contriuisti; <lb n="5"/>
            domini est salus et super populum tuum benedictio <lb/>
            tua, sela, id est 'semper', et in uicesimo tertio: quis <lb/>
            est iste rex gloriae? dominus uirtutum ipse est <lb/>
            rex gloriae, semper, et e contra in psalmis multorum <lb/>
            uersuum penitus non inueniatur, in tricesimo uidelicet sexto<lb n="10"/>
            et septuagesimo septimo et centesimo octauo decimo, rursus <lb/>
            nonus psalmus distinguatur: canticum diapsalmatis, cum <lb/>
            utique, si, ut quibusdam uidetur, diapsalma est indicium silentii, <lb/>
            canticum silentii esse non possit. :
</p>
          
</div>