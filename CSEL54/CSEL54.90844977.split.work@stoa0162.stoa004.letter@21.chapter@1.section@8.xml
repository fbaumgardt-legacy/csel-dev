<div xmlns="http://www.tei-c.org/ns/1.0" type="textpart" subtype="section" n="8"><p>nonne tibi uidetur sub aliis uerbis  <lb n="10"/>
            dicere, ne legas philosophos, oratores, poetas, ne in eorum <lb/>
            lectione requiescas? nec nobis blandiamur, si his, quae sunt <lb/>
            scripta, non credimus, cum aliorum conscientia uulneretur et <lb/>
            putemur probare, quae, dum legimus, non reprobamus. alioquin <lb/>
            quale erit, ut aestimemus apostolum eius, qui uescebatur in <lb n="15"/>
            idolio, scientiam conprobasse et eum dixisse perfectum, quem <lb/>
            sciret de idolothytis manducare? absit, ut de ore Christiano <lb/>
            sonet 'Iuppiter omnipotens' et 'mehercule' et 'mecastor' et <lb/>
            cetera magis portenta quam numina.</p></div>