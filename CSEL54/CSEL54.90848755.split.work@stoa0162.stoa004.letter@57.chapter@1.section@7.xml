<div xmlns="http://www.tei-c.org/ns/1.0" type="textpart" subtype="section" n="7"><p>num omnino repudiandi sunt, qui istum locum,  <lb/>
            quia ad Christi maxime pertinet sacramentum, aliter transtulerunt, <lb n="5"/>
            an danda potius uenia ut hominibus iuxta sententiam <lb/>
            Iacobi dicentis: multa peccamus omnes; et, si quis in <lb/>
            uerbo non peccat, iste perfectus est uir, potens <lb/>
            refrenare omne corpus? illud uero, quod in eodem euangelista <lb/>
            scribitur: et ueniens habitauit in ciuitate, quae <lb n="10"/>
            dicitur Nazaret, ut inpleretur, quod dictum est per <lb/>
            prophetam, quia Nazareus uocabitur, respondeant <lb/>
            logodaedali et fastidiosi aestimatores omnium tractatorum, ubi <lb/>
            legerint, discantque in Isaia positum.</p></div>