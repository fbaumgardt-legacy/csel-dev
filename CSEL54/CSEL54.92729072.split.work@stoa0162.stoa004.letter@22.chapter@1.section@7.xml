<div xmlns="http://www.tei-c.org/ns/1.0" type="textpart" subtype="section" n="7"><p>postquam uero uirgo concepit in  <lb/>
            utero et peperit nobis puerum, cuius principatus in umero <lb/>
            eius, deum fortem, patrem futuri saeculi, soluta maledictio <lb/>
            est. mors per Euam, uita per Mariam. ideoque et ditius uirginitatis <lb n="5"/>
            donum fluxit in feminas, quia coepit a femina. statim <lb/>
            ut filius dei ingressus est super terram, nouam sibi familiam <lb/>
            instituit, ut, qui ab angelis adorabatur in caelo, haberet <lb/>
            angelos et in terris.</p></div>