<div xmlns="http://www.tei-c.org/ns/1.0" type="textpart" subtype="section" n="1">
<p>Antequam dictandi finem faciam — iam enim intellego <lb/>
            me mensuram excedere epistulae —, uolo superiora capitula, <lb/>
            in quibus futuri episcopi uita describitur, cursim exponere, ut<lb n="5"/>
            apostolum non in unius uxoris elogio, sed in omnibus, quae <lb/>
            praecipit, doctorem gentium suscipiamus. simul obsecro, ne <lb/>
            quis me in sugillationem istius temporis sacerdotum scripsisse,  <lb/>
            quae scripsi, aestimet, sed in ecclesiae utilitatem.</p></div>