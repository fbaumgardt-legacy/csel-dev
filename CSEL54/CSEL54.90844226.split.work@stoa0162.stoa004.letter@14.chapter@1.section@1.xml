<div xmlns="http://www.tei-c.org/ns/1.0" type="textpart" subtype="section" n="1">
<p>Quodsi nihil habes, ut responsurum te scio, cur tam <lb/>
            bene paratus ad bella non militas? nisi forte in patria tua te<lb n="5"/>
            arbitraris hoc facere, cum in sua dominus signa non fecerit. <lb/>
            et cur id? cum auctoritate sume rationem: nemo propheta <lb/>
            in sua patria honorem habet. 'non quaero', inquies, <lb/>
            'honorem; sufficit mihi conscientia mea'. neque dominus quaerebat,  <lb/>
            quippe qui, ne a turbis rex constitueretur, <choice><sic>autugit</sic><corr>aufugit</corr></choice>.</p></div>