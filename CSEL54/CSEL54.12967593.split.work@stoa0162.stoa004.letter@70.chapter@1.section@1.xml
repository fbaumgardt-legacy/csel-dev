<div xmlns="http://www.tei-c.org/ns/1.0" type="textpart" subtype="section" n="1">
          <p>Sebesium nostrum tuis monitis profecisse non tam <lb/>
            epistula tua quam ipsius paenitudine didicimus. et mirum in <lb/>
            modum plus correctus placuit, quam errans laeserat. certauerunt <lb/>
            inter se indulgentia parentis et filii pietas, dum alter <lb/>
            praeteritorum non meminit, alter in futurum quoque officia<lb n="10"/>
            pollicetur. unde et mutuo nobis tibique gaudendum est, quia <lb/>
            nos filium recepimus, tu discipulum conprobasti. 
</p>
          
</div>