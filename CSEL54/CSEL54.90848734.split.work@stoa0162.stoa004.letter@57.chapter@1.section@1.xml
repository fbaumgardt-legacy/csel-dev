<div xmlns="http://www.tei-c.org/ns/1.0" type="textpart" subtype="section" n="1">
<p>Nec hoc mirum in ceteris saeculi uidelicet aut ecclesiae <lb/>
            uiris, cum septuaginta interpretes et euangelistae atque apostoli <lb/>
            idem in sacris uoluminibus fecerint. legimus in Marco dicentem <lb/>
            dominum: talitha cumi statimque subiunctum: quod interpretatur:<lb n="10"/>
            puella, tibi dico, surge. arguite euangelistam <lb/>
            mendacii, quare addiderit tibi dico, cum in Hebraeo tantummodo <lb/>
            sit puella, surge: sed ut <foreign xml:lang="grc">ἐμϕατιϰώτερον</foreign> faceret et <lb/>
            sensum uocantis et imperantis exprimeret, addidit tibi dico. 
</p></div>