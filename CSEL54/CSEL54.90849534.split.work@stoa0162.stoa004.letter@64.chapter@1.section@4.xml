<div xmlns="http://www.tei-c.org/ns/1.0" type="textpart" subtype="section" n="4"><p>quod autem supra dicti colores auro intexti <lb/>
            sunt, id significari uolunt, quod uitalis calor et diuini <lb/>
            sensus prouidentia uniuersa penetret. superumerale et duos <lb/>
            lapides uel zmaragdinos uel onychinos, qui desuper sint et <lb/>
            utrumque umerum tegant, duo hemisphaeria interpretantur,<lb n="10"/>
            quorum aliud super terram, aliud sub terra sit, siue solem <lb/>
            et lunam, quae desuper rutilant. zonam illam, qua sacerdotis <lb/>
            pectus artatur et linea tunica, id est terra, constringitur, <lb/>
            interpretantur oceanum. rationale in medio positum terram <lb/>
            edisserunt, quae instar puncti, licet omnia in se habeat, tamen  <lb n="15"/>
            a cunctis uallatur elementis.</p></div>