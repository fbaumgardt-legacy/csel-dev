<div xmlns="http://www.tei-c.org/ns/1.0" type="textpart" subtype="section" n="2"><p>quam diu ille regnum tenuit in ludaea, propheta <lb/>
            oculos non leuauit ad caelum, non ei sunt reserata caelestia, <lb/>
            non apparuit dominus sabaoth nec in mysterio fidei <lb/>
            ter sancti nomen auditum est. quando uero ille mortuus est, <lb/>
            uniuersa, quae subsequens sermo monstrabit, aperto sese<lb n="10"/>
            lumine prodiderunt. tale quiddam et in Exodo scriptum est: <lb/>
            dum Pharao uixit, populus Israhel ex <choice><sic>Iuti</sic><corr>luti</corr></choice> et lateris palearumque <lb/>
            opere non suspirauit ad dominum; dum ille regnauit,  <lb/>
            nemo quaesiuit deum patrum Abraham, Isaac et Iacob.</p></div>