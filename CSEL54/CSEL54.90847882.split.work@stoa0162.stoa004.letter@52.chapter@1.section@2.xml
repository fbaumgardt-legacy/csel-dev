<div xmlns="http://www.tei-c.org/ns/1.0" type="textpart" subtype="section" n="2"><p>principium sapientiae: posside sapientiam <lb/>
            et in omni possessione tua posside intellegentiam; <lb/>
            circumda illam et exaltabit te; honora<lb n="10"/>
            illam et amplexabitur te, ut det capiti tuo coronam <lb/>
            gratiarum, corona quoque deliciarum protegat <lb/>
            te. omnes paene uirtutes corporis mutantur in <lb/>
            senibus et increscente sola sapientia decrescunt ceterae: <lb/>
            ieiunia, chameuniae, huc illucque discursus, peregrinorum<lb n="15"/>
            susceptio, defensio pauperum, standi in oratione perseuerantia, <lb/>
            uisitatio languentium, labor manuum, unde praebeantur elemosynae, <lb/>
            et, ne sermonem longius traham, cuncta, quae per  <lb/>
            corpus exercentur, fracto corpore minora fiunt.</p></div>