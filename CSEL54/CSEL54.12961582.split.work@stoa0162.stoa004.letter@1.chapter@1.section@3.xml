<div xmlns="http://www.tei-c.org/ns/1.0" type="textpart" subtype="section" n="3"><p>at uero mulier sexu fortior suo, cum eculeus  <lb/>
            corpus extenderet et sordidas paedore carceris manus post <lb/>
            tergum uincula cohiberent, oculis, quos tantum tortor alligare <lb/>
            non poterat, suspexit ad caelum et uolutis per ora lacrimis: <lb/>
            'tu,' inquit, 'testis, domine Iesu, cui occultum nihil est, qui es <lb n="5"/>
            scrutator renis et cordis, non ideo me negare uelle, ne peream, <lb/>
            sed ideo mentiri nolle, ne peccem.</p></div>