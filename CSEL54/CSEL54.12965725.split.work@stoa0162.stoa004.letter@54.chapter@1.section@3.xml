<div xmlns="http://www.tei-c.org/ns/1.0" type="textpart" subtype="section" n="3"><p> <lb/>
            quia audisti, quia uidisti, quia inclinasti aurem tuam et populi <lb/>
            tui domusque patris oblita es, idcirco concupiscet rex <lb/>
            decorem tuum et dicet tibi: tota pulchra es, proxima <lb/>
            mea, et macula non est in te. quid pulchrius anima,<lb n="15"/>
            quae dei filia nuncupatur et nullos extrinsecus quaerit ornatus? <lb/>
            credit in Christum et hac ambitione ditata pergit ad sponsum <lb/>
            eundem habens dominum, quem et uirum. 
</p>
          
</div>