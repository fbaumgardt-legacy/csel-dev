<div xmlns="http://www.tei-c.org/ns/1.0" type="textpart" subtype="section" n="2"><p>' perfacilis ad ista responsio est:  <lb/>
            luxisse Iacob filium, quem putabat occisum, ad quem et ipse <lb/>
            erat ad infernum descensurus dicens: descendam ad filium <lb n="5"/>
            meum lugens in infernum, quia necdum paradisi ianuam <lb/>
            Christus effregerat, necdum flammeam illam romphaeam et <lb/>
            uertiginem praesidentium cherubin sanguis eius extinxerat — <lb/>
            unde et Abraham, licet in loco refrigerii, tamen apud inferos <lb/>
            cum Lazaro scribitur —, <sic>etDauidiuste</sic> fleuisse filium parricidam, <lb n="10"/>
            qui alium paruulum, postquam, ut uiueret, inpetrare non potuit, <lb/>
            quia sciebat non peccasse, non fleuit.</p></div>