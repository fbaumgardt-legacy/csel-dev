<div xmlns="http://www.tei-c.org/ns/1.0" type="textpart" subtype="section" n="2"><p>unde in exordio Prouerbiorum  <lb n="5"/>
            commonet, ut intellegamus sermones prudentiae uersutiasque <lb/>
            uerborum, parabolas et obscurum sermonem, dicta <lb/>
            sapientium et enigmata, quae proprie dialecticorum et philosophorum <lb/>
            sunt. sed et Paulus apostolus Epimenidis poetae <lb/>
            abusus uersiculo est scribens ad Titum: Cretenses semper <lb n="10"/>
            mendaces, malae bestiae, uentres pigri. cuius heroici <lb/>
            hemistichium postea Callimachus usurpauit.</p></div>