<div xmlns="http://www.tei-c.org/ns/1.0" type="textpart" subtype="section" n="1">
<p>Laudo nuptias, laudo coniugium, sed quia mihi uirgines generant: <lb/>
            lego de spinis rosas, de terra aurum, de conca margaritum. <lb/>
            numquid, qui arat, tota die arabit? nonne et laboris sui <lb/>
            fruge laetabitur? plus honorantur nuptiae, quando, quod de illis<lb n="10"/>
            nascitur, plus amatur. quid inuides, mater, filiae? tuo lacte nutrita <lb/>
            est, tuis educta uisceribus in tuo adoleuit sinu, tu illam sedula <lb/>
            pietate seruasti: indignaris, quod noluit militis uxor esse, <lb/>
            sed <choice><sic>aregis</sic><corr>regis</corr></choice>? grande tibi beneficium praestitit: socrus dei esse  <lb/>
            coepisti.</p></div>