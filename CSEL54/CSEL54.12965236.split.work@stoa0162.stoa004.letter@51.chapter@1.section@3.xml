<div xmlns="http://www.tei-c.org/ns/1.0" type="textpart" subtype="section" n="3"><p> <lb/>
            quapropter obsecro te, dilectissime, et aduolutus pedibus tuis <lb/>
            precor: praesta mihi et tibi, ut salueris, sicuti scriptum est, a<lb n="5"/>
            generatione peruersa; et recede ab heresi Origenis et a cunctis <lb/>
            heresibus, dilectissime. uideo enim, quod propter hanc causam <lb/>
            omnis uestra indignatio concitata sit. quod dixerim uobis: <lb/>
            'Arrii patrem et aliarum hereseon radicem et parentem laudare <lb/>
            non debetis'. et cum uos rogarem, ne ita erraretis, et monerem,<lb n="10"/>
            contradixistis et ad tristitiam atque lacrimas adduxistis, non <lb/>
            solum autem me, sed et alios plurimos catholicos, qui intererant.  <lb/>
            </p></div>