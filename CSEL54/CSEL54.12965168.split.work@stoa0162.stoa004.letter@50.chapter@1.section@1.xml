<div xmlns="http://www.tei-c.org/ns/1.0" type="textpart" subtype="section" n="1">
<p>Non est grande, mi Domnion, garrire per angulos et <lb n="5"/>
            medicorum tabernas ac de mundo ferre sententias: 'hic bene <lb/>
            dixit, ille male; iste scripturas nouit, ille delirat; iste loquax, <lb/>
            ille infantissimus est'. ut de omnibus iudicet, cuius hoc iudicio <lb/>
            meruit? contra quemlibet passim in triuiis strepere et <lb/>
            congerere maledicta, non crimina, scurrarum est et paratorum <lb n="10"/>
            semper ad lites.</p></div>