<div xmlns="http://www.tei-c.org/ns/1.0" type="textpart" subtype="section" n="1">
<p>Christiani interdum pudoris est etiam apud amicos tacere <lb n="5"/>
            et humilitatem suam magis silentio consolari quam retractando <lb/>
            ueteres amicitias ambitionis crimen incurrere. quamdiu tacuisti, <lb/>
            tacui nec expostulare umquam super hac re uolui, ne non <lb/>
            amicum quaerere, sed potentiorem uiderer expetere. nunc autem <lb/>
            prouocatus officio litterarum primas semper partes habere <lb n="10"/>
            temptabo et non tam rescribere quam scribere, ut et uerecunde <lb/>
            hucusque tacuisse et uerecundius loqui coepisse cognoscar. 
</p>
          
</div>