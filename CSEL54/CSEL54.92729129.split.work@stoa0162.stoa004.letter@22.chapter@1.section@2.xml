<div xmlns="http://www.tei-c.org/ns/1.0" type="textpart" subtype="section" n="2"><p>caue ne domum exeas, ne uelis uidere filias regionis  <lb/>
            alienae, quamuis fratres habeas patriarchas et Israhel parente <lb n="5"/>
            laeteris: Dina egressa corrumpitur. nolo te sponsum quaerere <lb/>
            per plateas, nolo circumire angulos ciuitatis. dicas licet: <lb/>
            surgam et circumibo in ciuitate, in foro et in plateis <lb/>
            et quaeram, quem dilexit anima mea, et interroges: <lb/>
            numquid, quem dilexit anima mea, uidistis? <lb n="10"/>
            nemo tibi respondere dignabitur.</p></div>