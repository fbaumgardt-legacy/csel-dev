<div xmlns="http://www.tei-c.org/ns/1.0" type="textpart" subtype="section" n="1">
<p>Prima inopinati gaudii ab Heliodoro nuntiata felicitas. non <lb/>
            credebam certum, quod certum esse cupiebam, praesertim cum <lb/>
            et ille ab alio audisse se diceret et rei nouitas fidem sermonis <lb n="15"/>
            auferret. rursum suspensam uoto nutantemque mentem quidam <lb/>
            Alexandrinus monachus, qui ad Aegyptios confessores et uoluntate <lb/>
            iam martyres pio plebis fuerat transmissus obsequio, manifestus <lb/>
            ad credulitatem nuntii auctor inpulerat.</p></div>