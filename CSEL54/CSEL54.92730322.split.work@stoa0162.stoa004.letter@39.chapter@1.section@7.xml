<div xmlns="http://www.tei-c.org/ns/1.0" type="textpart" subtype="section" n="7"><p>            et dixit, inquit, Moyses ad Aaron et Eleazar et Ithamar  <lb n="5"/>
            filios eius, qui relicti erant: caput uestrum <lb/>
            non denudabitis et uestimenta uestra non scindetis, <lb/>
            ne moriamini et super omnem synagogam ueniat <lb/>
            ira. nolite, inquit, scindere uestimenta et luctum exhibere <lb/>
            gentilem, ne moriamini. mors nostra peccatum est. et — <lb n="10"/>
            quod forsitan crudele alicui uideatur, sed fidei necessarium <lb/>
            est — in eodem Leuitico scribitur, quomodo sacerdos magnus <lb/>
            ad patrem, matrem fratresque uel liberos ire mortuos prohibeatur, <lb/>
            ne uidelicet anima dei sacrificiis uacans et tota in illius <lb/>
            mysteriis occupata aliquo inpediatur adfectu.</p></div>