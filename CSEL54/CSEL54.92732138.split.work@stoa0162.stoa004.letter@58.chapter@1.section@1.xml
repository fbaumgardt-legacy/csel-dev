<div xmlns="http://www.tei-c.org/ns/1.0" type="textpart" subtype="section" n="1">
<p>Bonus homo de bono cordis thesauro profert <lb/>
            ea, quae bona sunt, et ex fructibus arbor agnoscitur. metiris <lb/>
            nos uirtutibus tuis et paruos magnus extollis ultimamque <lb n="5"/>
            partem conuiuii occupas, ut patris familiae iudicio proueharis. <lb/>
            quid enim in nobis aut quantulum est, ut doctae uocis <lb/>
            mereamur praeconium, ut illo ore, quo religiosissimus princeps <lb/>
            defenditur, humiles modicique laudemur?</p></div>