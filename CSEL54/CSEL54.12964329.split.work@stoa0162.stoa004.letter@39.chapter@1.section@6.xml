<div xmlns="http://www.tei-c.org/ns/1.0" type="textpart" subtype="section" n="6"><p>bonus est deus et omnia, quae bonus fecit, bona sint  <lb/>
            necesse est. mariti orbitas inrogatur: plango, quod accidit, <lb/>
            sed quia sic placet domino, aequo animo sustinebo. unicus <lb/>
            raptus est filius: durum quidem, sed tolerabile, quia sustulit <lb/>
            ille, qui dederat. si caecus fuero, amici me lectio consolabitur. <lb n="15"/>
            si auditum quoque surdae aures negauerint, uacabo a uitiis; <lb/>
            nihil aliud nisi dominum cogitabo. inminebit super haec et <lb/>
            dura pauperies, frigus, languor et nuditas: extremam expectabo <lb/>
            mortem et breue putabo malum, quod finis melior subsequetur. <lb/>
            consideremus, quid ethicus ille psalmus sonet:</p></div>