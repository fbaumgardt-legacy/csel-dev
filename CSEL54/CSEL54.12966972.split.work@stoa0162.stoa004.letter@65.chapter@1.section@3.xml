<div xmlns="http://www.tei-c.org/ns/1.0" type="textpart" subtype="section" n="3"><p>            nisi enim habuisset et in uultu quiddam oculisque sidereum,  <lb n="10"/>
            numquam eum statim secuti fuissent apostoli nec, qui ad <lb/>
            conprehendendum uenerant, corruissent. denique et in praesenti <lb/>
            testimonio, in quo ait: homo in plaga positus et sciens <lb/>
            ferre infirmitatem, reddit causas, quare ista perpessus <lb/>
            sit: quia auertit faciem suam, id est paululum diuinitate <lb n="15"/>
            subtracta corpus iniuriae dereliquit. quidam hunc uersiculum <lb/>
            superioribus copulant, ut speciosus forma prae filiis <lb/>
            hominum non ad Christum, sed ad calamum referatur. 
</p>
          
</div>