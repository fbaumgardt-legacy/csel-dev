<div xmlns="http://www.tei-c.org/ns/1.0" type="textpart" subtype="section" n="1">
<p>Didicimus, quales esse, discamus, quales non esse debeant <lb/>
            sacerdotes. uinolentia scurronum est et comissatorum uenterque <lb/>
            mero aestuans cito despumat in libidines. in uino luxuria, <lb/>
            in luxuria uoluptas, in uoluptate inpudicitia est. qui luxuriatur, <lb/>
            uiuens mortuus est: ergo, qui inebriatur, et mortuus et sepultus<lb n="15"/>
            est. Noe ad unius horae ebrietatem nudat femora sua, <lb/>
            quae per sexcentos annos sobrietate contexerat. Loth per temulentiam <lb/>
            nesciens libidini miscet incestum et, quem Sodoma <lb/>
            non uicerat, uina uicerunt. percussorem autem episcopum <lb/>
            ille condemnat, qui dorsum suum posuit ad flagella et maledictus <lb n="20"/>
            non remaledixit.</p></div>