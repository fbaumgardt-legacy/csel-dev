<div xmlns="http://www.tei-c.org/ns/1.0" type="textpart" subtype="section" n="3"><p>numquid <lb/>
            et in meam mentem non hic saepius fluctus inliditur? quare <lb/>
            senes inpii saeculi diuitiis perfruuntur? quare adulescentia <lb/>
            rudis et sine peccato pueritia inmaturo flore exuitur? quid <lb/>
            causae est, ut saepe bimuli trimulique et ubera materna<lb n="15"/>
            lactantes daemonio corripiantur, repleantur lepra, morbo regio <lb/>
            deuorentur et e contrario inpii, adulteri, homicidae ac sacrilegi <lb/>
            uegeti atque securi de sua in deum sanitate blasphement, <lb/>
            praesertim cum iniustitia patris non redundet ad filium et  <lb/>
            anima, quae <choice><sic>peccauelit</sic><corr>peccauerit</corr></choice>, ipsa moriatur?</p></div>