<div xmlns="http://www.tei-c.org/ns/1.0" type="textpart" subtype="section" n="2"><p><lb n="10"/>
            tangam et nouum breuiter testamentum: Mattheus, Marcus, <lb/>
            Lucas, Iohannes, quadriga domini et uerum cherubin, quod <lb/>
            interpretatur 'scientiae multitudo', per totum corpus oculati <lb/>
            sunt, scintillae micant, discurrunt fulgora, pedes habent rectos <lb/>
            et in sublime tendentes, terga pennata et ubicumque uolitantia. <lb n="15"/>
            tenent se mutuo sibique perplexi sunt et quasi rota in rota <lb/>
            uoluuntur et pergunt, . quocumque eos flatus sancti spiritus  <lb/>
            duxerit.</p></div>