<div xmlns="http://www.tei-c.org/ns/1.0" type="textpart" subtype="section" n="1">
<p>Nunc cum uestris litteris fabulor, illas amplexor, illae <lb/>
            mecum loquuntur, illae hic tantum Latine sciunt. hic enim <lb n="5"/>
            aut barbarus seni sermo discendus est aut tacendum est. quotienscumque <lb/>
            carissimos mihi uultus notae manus referunt <lb/>
            inpressa uestigia, totiens aut ego hic non sum aut uos hic <lb/>
            estis. credite amori uera dicenti: et cum has scriberem, uos <lb/>
            uidebam.</p></div>