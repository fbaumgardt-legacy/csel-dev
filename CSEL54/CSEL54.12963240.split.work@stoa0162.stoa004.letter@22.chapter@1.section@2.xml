<div xmlns="http://www.tei-c.org/ns/1.0" type="textpart" subtype="section" n="2"><p>moderatus  <lb n="5"/>
            cibus et numquam uenter repletus. plurimae quippe sunt, <lb/>
            quae, cum uino sint sobriae, ciborum largitate sunt ebriae. ad <lb/>
            orationem tibi nocte surgenti non indigestio ructum faciat, sed <lb/>
            inanitas. crebrius lege et disce quam plurima. tenenti codicem <lb/>
            somnus obrepat et cadentem faciem pagina sancta suscipiat. sint <lb n="10"/>
            tibi cotidiana ieiunia et refectio satietatem fugiens. nihil prodest <lb/>
            biduo triduoque transmisso uacuum portare uentrem, si pariter <lb/>
            obruitur, si conpensatur saturitate ieiunium. ilico mens repleta <lb/>
            torpescit et inrigata humus spinas libidinum germinat.</p></div>