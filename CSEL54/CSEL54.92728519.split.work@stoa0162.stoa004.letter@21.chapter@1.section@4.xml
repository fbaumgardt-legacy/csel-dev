<div xmlns="http://www.tei-c.org/ns/1.0" type="textpart" subtype="section" n="4"><p>possumus autem et aliter siliquas interpretari. <lb/>
            daemonum cibus est cafmina poetarum, saecularis sapientia,<lb n="5"/>
            rhetoricorum pompa uerborum. haec sua omnes suauitate <lb/>
            delectant et, dum aures uersibus dulci modulatione currentibus <lb/>
            <sic>Ijapiunt</sic>, animam quoque penetrant et pectoris interna deuinciunt. <lb/>
            uerum ubi cum summo studio fuerint ac labore perlecta, nihil <lb/>
            aliud nisi inanem sonum et sermonum strepitum suis lectoribus<lb n="10"/>
            tribuunt: nulla ibi saturitas ueritatis, nulla iustitiae <lb/>
            refectio repperitur. studiosi earum in fame ueri, in uirtutum  <lb/>
            penuria perseuerant.</p></div>