<div xmlns="http://www.tei-c.org/ns/1.0" type="textpart" subtype="section" n="2"><p>est quidem <lb/>
            ibi sancta ecclesia, sunt tropea apostolorum et martyrum, est<lb n="5"/>
            Christi uera confessio et ab apostolis praedicata fides et gentilitate <lb/>
            calcata in sublime se cotidie erigens uocabulum Christianum, <lb/>
            sed ipsa ambitio, potentia, magnitudo urbis, uideri et uidere, <lb/>
            salutari et salutare, laudare et detrahere, audire uel proloqui <lb/>
            et tantam frequentiam hominum saltim inuitum pati a proposito<lb n="10"/>
            monachorum et quiete aliena sunt. aut enim uidemus ad <lb/>
            nos uenientes et silentium perdimus, aut non uidemus et <lb/>
            superbiae arguimur. interdumque, ut uisitantibus reddamus <lb/>
            uicem, ad superbas fores pergimus et inter linguas rodentium  <lb/>
            ministrorum postes ingredimur auratos.</p></div>