<div xmlns="http://www.tei-c.org/ns/1.0" type="textpart" subtype="section" n="5"><p>docemur autem in utramque <lb/>
            partem et amoris et odii esse in nobis semina, cum ipse,<lb n="15"/>
            qui primitias massae nostrorum corporum leuauit ad caelos, <lb/>
            et iustitiam dilexerit et oderit iniquitatem. unde Dauid: <lb/>
            nonne odientes te, domine, oderam et super inimicos <lb/>
            tuos tabescebam? perfecto odio oderam illos. <lb/>
            quod sequitur: unxit te, deus, deus tuus, primum nomen <lb n="20"/>
            dei uocatiuo casu intellegendum, sequens nominatiuo. quod <lb/>
            satis miror cur Aquila non, ut coeperat in primo uersiculo, <lb/>
            uocatiuo casu interpretatus sit, sed nominatiuo, bis nominans  <lb/>
            deum, qui supra dictum unxerit deum.</p></div>