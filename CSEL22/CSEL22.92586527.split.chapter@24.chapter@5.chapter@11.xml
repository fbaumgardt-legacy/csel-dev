<div xmlns="http://www.tei-c.org/ns/1.0" type="textpart" subtype="chapter" n="11">
<p>Dehinc consequitur hic uersus: tu mandasti mandata <lb/>
            tua custodiri nimis. superius commemorauimus <lb n="10"/>
            aliud significare mandata, aliud legem. et de lege, quantum <lb/>
            arbitror, apostolus nobis testis fuit, quia umbra sit futurorum, <lb/>
            in qua species ueritatis tamquam corpus in umbra describitur. <lb/>
            mandatum uero est, quod per obseruantiam inplendum est; ut <lb/>
            illud: non moechaberis, non occides. non enim in eo <lb n="15"/>
            species futurae imaginis continetur, sed praesentem habet <lb/>
            operationis effectum: tu mandasti mandata tua custodiri <lb/>
            ualde. nihil igitur dissoluto animo, nihil incurioso agendum <lb/>
            est, sed sollicitos atque anxios curam mandatorum dei exsequi <lb/>
            nos oportet, ut id, quod agimus, in profectum fidei nostrae cura <lb n="20"/>
            reuerentia eius, cui agimus, exsequamur. ceterum si aliquid <lb/>
            remissa uoluntate et occupata in res alias cogitatione egerimus. <lb/>
            officia quidem corporis in agendo occupabuntur, sed deuotionis <lb/>
            meritum per neglegentiam non consequemur. 
</p>
          
</div>