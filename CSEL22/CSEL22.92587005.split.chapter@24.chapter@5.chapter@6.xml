<div xmlns="http://www.tei-c.org/ns/1.0" type="textpart" subtype="chapter" n="6">
<p>Ideo in consequenti ait: narrauerunt mihi iniqui <lb/>
            exercitationes, sed non ita, ut lex tua. quanti enim <lb n="10"/>
            sunt, qui quaedam humanae uitae instituta docere se adserant, <lb/>
            cum ad uirtutes saeculi studia animae nostrae deo rectius seruientia <lb/>
            accendunt! quanti etiam sunt, qui cognitionem se <lb/>
            habere diuinarum scripturarum mentientes <choice><sic>hseretica</sic><corr>haeretica</corr></choice> et peruersa <lb/>
            dogmata praedicant ! sed sciens propheta perfectam humanae <lb n="15"/>
            doctrinae eruditionem in dei lege esse, ait: narrauerunt <lb/>
            mihi iniqui exercitationes, sed non ita, ut lex tua. <lb/>
            iniqui enim sunt haec praedicantes. et dei uox uetuit peccatorem <lb/>
            eloquia sancta narrare, quia iniquitas doctrinae <choice><sic>cselestis</sic><corr>caelestis</corr></choice> non <lb/>
            recipit ueritatem. peccatori enim dixit deus: quare tu enarras <lb n="20"/>
            iustitias meas et adsumes testamentum meum <lb/>
            per os tuum? tu autem odisti disciplinam, reiecisti <lb/>
            sermones meos retro. et has igitur exercitationes propheta <lb/>
            non fert, sciens nihil narrationi legis aequandum. 
</p>
          
</div>