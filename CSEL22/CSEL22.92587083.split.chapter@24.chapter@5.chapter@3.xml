<div xmlns="http://www.tei-c.org/ns/1.0" type="textpart" subtype="chapter" n="3">
<p>Et quia, ut superius commemorauimus, legis et prophetarum <lb/>
            atque euangeliorum hominem in se propheta demonstrat, <lb/>
            ait in consequenti uersu: super inimicos meos <lb/>
             prudentem me fecisti mandato tuo, quoniam in <lb n="15"/>
            <choice><sic>sreculum</sic><corr>saeculum</corr></choice> mihi est. mandata dei prudentius propheta quam <lb/>
            inimici eius intellegit. sed quid commune nobis et inimicis <lb/>
            nostris in praeceptis est dei, qui non solum ne mediocriter <lb/>
            quidem conperta habent, uerum ne initium saltim cognoscendi <lb/>
            consectantur? et quid magnum, si inimicis suis in mandatis <lb n="20"/>
            dei propheta prudentior sit? quando enim inanimantia saxa <lb/>
            et aut metalla aut ligna uenerantes consequi aliquid de uiuentis <lb/>
            atque aeterni dei cognitione potuissent, ut his conparatis fieret <lb/>
            propheta prudentior? sed omnis hic impiorum error ipsum <lb/>
            illud nomen cum lege et prophetis et apostolis respuit, retractat, <lb n="25"/>
            horrescit. 
</p>
          
</div>