<div xmlns="http://www.tei-c.org/ns/1.0" type="textpart" subtype="chapter" n="42">
<p>Quod autem. ait: si occidas deus peccatorem, <lb/>
            numquid, qui uenit saluare quod perierat et peccatorem redimere, <lb/>
            peccatorem precatur occidi? absit, ut uelit occidi. sed peccator <lb/>
            occiditur, cum saeculo moritur, cum Christo <sic>conmoritor</sic>, ut <lb n="10"/>
            uiuat in Christo. beatus apostolus ait: cotidie morior et <lb/>
            rursum: mortuus sum legi, ut uiuam <choice><sic>Ghristo</sic><corr>Christo</corr></choice>. morimur <lb/>
            autem ita, quod in nobis per fidem perempta peccata moriuntur. <lb/>
            et audiamus adhuc, quomodo deus peccatores occidit, per id <lb/>
            quod dicitur: mortificate ergo membra uestra super <lb n="15"/>
            terram, fornicationes, inmunditiam, libidinem, <lb/>
            concupiscentiam malam et auaritiam. sic peccator <lb/>
            occiditur, cum generatio uitae spiritalis uitiorum omnium <lb/>
            peccatorumque morte renouatur. 
</p>
          
</div>