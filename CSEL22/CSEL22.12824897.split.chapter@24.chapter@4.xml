<div xmlns="http://www.tei-c.org/ns/1.0" type="textpart" subtype="chapter" n="4">
<p>Plures autem arbitrantur simplicitatem fidei ad absolutam <lb/>
            aeternitatis spem posse sufficere, tamquam innocentia secundum <lb/>
            iudicium saeculi doctrinae caelestis non egeat institutis. et quia<lb n="5"/>
            aliter se res habet, idcirco nunc uiuendi in deo innocenter et <lb/>
            in innocentia religiose manendi cognitio multa cum copia prophetici <lb/>
            sermonis exposita est: quia difficile est quemquam per <lb/>
            semetipsum, id est per saeculi instituta hanc <choice><sic>innocentise</sic><corr>innocentiae</corr></choice> <sic>religiosse</sic> <lb/>
            cognitionem et uerum usum uitae piae et innocentis adipisci. <lb n="10"/>
            nouit etiam infirmam per se esse humanam naturam apostolus <lb/>
            ad hanc uiuendi scientiam capessendam. nam cum de charismatum <lb/>
            et munerum dei donis doceret, cum primum sermonem <lb/>
            sapientiae praetulisset, statim sermonem scientiae subiecit. hoc <lb/>
            enim scientiae post sapientiae sequens a deo donum est, quia<lb n="15"/>
            usus sapientiae in usu scientiae perfectus est. 
</p>
          
</div>