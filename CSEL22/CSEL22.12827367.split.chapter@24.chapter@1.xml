<div xmlns="http://www.tei-c.org/ns/1.0" type="textpart" subtype="chapter" n="1">
<p>Omnium sanctorum fidelis oratio clamor est deo; fide<lb n="5"/>
            enim ad eum, non uocis clamore clamatur. Moyses instante <lb/>
            Aegyptiorum rege maestus stabat in littore; sed tacente licet <lb/>
            eo excelsae mentis fidelem orationem dominus audiuit dicens: <lb/>
            quid <sic n="poss">proclamas</sic> <sic>adme</sic>? martyrum quoque sanguis uoce <lb/>
            corporis caret; sed indignitas necis eorum deo clamor est ipso<lb n="10"/>
            domino de Abel ad Cain dicente: uox sanguinis fratris <lb/>
            tui clamat ad me. sic et sub ara dei martyrum animae <lb/>
            proclamare scribuntur magna uoce dicentes: quousque <lb/>
            dominus sanctus et uerus non iudicas et uindicas <lb/>
            sanguinem nostrum de habitantibus in terra? si<lb n="15"/>
            igitur non humilia nec terrena nec corporalia fidei spiritu <lb/>
            oremus, tacens licet oratio nostra deo clamor est. atque ideo <lb/>
            propheta totus ad deum spiritu orationis intentus ita <choice><sic>ccepit</sic><corr>coepit</corr></choice>: <lb/>
            domine clamaui ad te, exaudi me. et ut clamorem <lb/>
            istum non uocis, sed fidei doceret esse, adiecit: intende<lb n="20"/>
            uoci orationis meae, dum clamabo ad te. clamor <lb/>
            etiam inuitis nobis penetrat in auditum ac se sponte in aures <lb/>
            nostras ui contentae uocis inmittit. sed quia propheta non tali <lb/>
            clamore clamat, orat, ut clamante se deus in uocem orationis <lb/>
            intendat: per id namque, quod intenditur, fidei inspectio est, <lb n="25"/>
            non clamoris auditio. id enim, quod interius est, intenditur: <lb/>
            ceterum clamorem corporalem intendi non necesse est, per <lb/>
            semetipsum omnem sensum aurium occupantem. 
</p>
          
</div>