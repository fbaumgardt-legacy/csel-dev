<div xmlns="http://www.tei-c.org/ns/1.0" type="textpart" subtype="chapter" n="6">
<p>Sed propheta non audet in tantum se a peccato liberum <lb/>
            effici uelle, ut non meminerit unum solum esse, qui peccatum <lb/>
            non fecerit et dolus in ore eius non inuentus sit, et idcirco <lb n="5"/>
            subiecit: usquequaque nimis. per modestiam scilicet confessionis <lb/>
            et, ut non auferatur a se uerbum ueritatis, orat, et per <lb/>
            honorem eius, qui unus tantum sine peccato est, ne usquequaque <lb/>
            nimis a se auferatur, expostulat, quia se hominem <lb/>
            meminerit, qui per naturae infirmitatem sine peccato esse non <lb n="10"/>
            possit. 
</p>
          
</div>