<div xmlns="http://www.tei-c.org/ns/1.0" type="textpart" subtype="chapter" n="4">
<p>Super flumina Babylonis illic sedimus et fleuimus, <lb/>
            dum recordaremur Sion. in salicibus in <lb/>
            medio eius suspendimus organa nostra. <choice><sic>affeetus</sic><corr>affectus</corr></choice> <lb/>
            humani sensus iste est, ut inter iniurias praesentium calamitatum <lb/>
            ad praeteritorum bonorum recordationem ingemescat. contemplemur <lb n="5"/>
            enim animo captam Hierusalem, seruientes dominis <lb/>
            uictoribus reges, subditos antistitibus gentilium impietatum <lb/>
            sacerdotes, ereptum omnibus ius matrimonii, substratum libidini <lb/>
            Babyloniorum captae uirginitatis pudorem, et ex gemitu eorum, <lb/>
            qui perpessuri ista erant, proclamasse digne prophetam existimabimus: <lb n="10"/>
            super flumina Babylonis illic sedimus et <lb/>
            fleuimus, dum recordaremur Sion. 
</p>
          
</div>