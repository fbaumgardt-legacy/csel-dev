<div xmlns="http://www.tei-c.org/ns/1.0" type="textpart" subtype="chapter" n="21">
<p>Neglegentem audientium et incuriosam legentium facilitatem <lb/>
            dicti dominici sermo perturbat. cum enim dicit: qui <lb/>
            credit in me, non iudicabitur, exemit iudicio fideles; et <lb/>
            cum subiecit: qui autem non credit, iam iudicatus <lb n="10"/>
            est, non admisit ad iudicium infideles. ergo si credentes <lb/>
            exemit . et reppulit infideles, nec in hos nec in illos iudicii <lb/>
            sorte permissa, quomodo conuenire sibi in hoc, quod tertium <lb/>
            ait, existimabitur: hoc est autem iudicium, quia lux <lb/>
            uenit in hunc mundum, et dilexerunt homines <lb n="15"/>
            magis tenebras quam lumen? non enim potest locus <lb/>
            relictus esse iudicio, cum neque infideles nec fideles sint iudicandi. <lb/>
            et haec quidem ita esse auditoribus neglegentibus et <lb/>
            lectoribus incuriosis uidebuntur: ceterum in se uirtus ipsa uerborum <lb/>
            proprietatem dicti et intellegentiam continet. <lb n="20"/>
            
</p>
          
</div>