<div xmlns="http://www.tei-c.org/ns/1.0" type="textpart" subtype="chapter" n="46">
<p>Sed plane, quia pax et iustitia et ueritas est, adfectum <lb/>
            in eos suum ostendit dicens: nonne odientes te, domine, <lb/>
            odiui et super inimicos tuos tabescebam? perfecto <lb/>
            odio oderam eos; inimici facti sunt mihi. <lb/>
            est religiosum odium, quotiensque is nobis odio est, qui deum <lb n="15"/>
            odit. inimicos quidem nostros amare praecipimur; sed nostros, <lb/>
            non et dei. nam iuxta deum et patrem et matrem et coniugem <lb/>
            et filios et fratres odisse deuotum est. odit ergo odientes <lb/>
            deum et inimicorum odio tabescit et odit odio perfecto, et <lb/>
            inimici sibi facti sunt. non enim filius diuersus a patre est. <lb n="20"/>
            ut non alteri inimicus utrique fiat inimicus. 
</p>
          
</div>