<div xmlns="http://www.tei-c.org/ns/1.0" type="textpart" subtype="chapter" n="8">
<p>Dehinc sequitur: adiuua me, et saluus <sic>eroetmeditabor</sic> <lb/>
            <sic>iustificatioDes</sic> tuas semper. superius dixerat: <lb/>
            adiutor et susceptor meus, nunc autem nominum commemoratorum <lb/>
            rem precatur, ut, qui susceptor est, suscipiat et, <lb/>
            qui adiutor est, adiuuet. non abesse a se adiutorium adiuuantis <lb n="5"/>
            precatur. non orat. ne malignantes non habeat, quia per <lb/>
            passionum patientiam fides probatur; sed, ut aduersus eos <lb/>
            adiuuetur, orat, quia auxilium a domino semper orandum est. <lb/>
            sed quemadmodum in superiore susceptus uiuet, ita et in hoc <lb/>
            adiutus saluabitur. adhuc enim sibi obeunda mors est, adhuc <lb n="10"/>
            inferi sustinendi. tunc saluabitur, cum ex corporea terrenaque <lb/>
            natura in spiritalem gloriam transformatus nullum aduersantis <lb/>
            inimici periculum metuat, uiuat inter electos angelos, sit paradisi <lb/>
            incola et absorpta corruptione ex mortali inmortalis existat. 
</p>
          
</div>