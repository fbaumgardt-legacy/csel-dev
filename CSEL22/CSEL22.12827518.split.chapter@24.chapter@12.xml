<div xmlns="http://www.tei-c.org/ns/1.0" type="textpart" subtype="chapter" n="12">
<p>Consonans apostoli confessio est ad id, quod ait: doce <lb/>
            me facere uoluntatem tuam, illud, quod per eum dictum <lb/>
            est: et qui putat se scire, nondum scit, quemadmodum <lb n="5"/>
            oporteat se scire. quod si ne orare quidem adhuc <lb/>
            <choice><sic>scimits</sic><corr>scimus</corr></choice> et loqui desideria nostra non nouimus spiritu potius <lb/>
            pro nobis inenarrabilibus gemitibus postulante et inperitiam <lb/>
            nostram <choice><sic>arcanse</sic><corr>arcanae</corr></choice> scientiae affectu repensante secundum <choice><sic>boc</sic><corr>hoc</corr></choice> <lb/>
            apostoli dictum: quid enim oremus secundum id, quod<lb n="10"/>
            oporteat, nescimus; sed ipse spiritus pro nobis <lb/>
            postulat gemitibus inenarrabilibus, non incondite <lb/>
            propheta creditur orare, ut uoluntatem dei doceatur explere. <lb/>
            et conpetens illa humanae <choice><sic>uerecundiss</sic><corr>uerecundiae</corr></choice> professio est, ut, quod <lb/>
            per spiritum dei in terram rectam deducendus sit, id non<lb n="15"/>
            meriti esse sui arroget neque per satisfactionem proprii obsequii <lb/>
            id sibi postulet, sed totum hoc ad clarificandum in se dei <lb/>
            nomen expectet, ut propter honorem dei nominis in terra recta <lb/>
            esse statuatur. 
</p>
          
</div>