<div xmlns="http://www.tei-c.org/ns/1.0" type="textpart" subtype="chapter" n="18">
<p>Et uideamus, an hoc, quod non poterit ad eam, ad<lb n="5"/>
            dignitatem <sic>paternse</sic> confessionis relatum sit. sequitur enim: <lb/>
            quo ibo a spiritu tuo, et a facie tua quo fugiam? <lb/>
            si ascendero in caelum, tu illic es; si descendero <lb/>
            in infernum, ades; si sumpsero pinnas meas ante <lb/>
            lucem et habitauero in postremis maris: etenim<lb n="10"/>
            illuc manus tua deducet me, et tenebit me dextera <lb/>
            tua. non excedit paternam filius infinitatem; neque naturam, <lb/>
            quae ultra locos omnes est, is, qui in sinu est, transgreditur. <lb/>
            sit licet in caelo, sit in inferno et ultra postrema maris euolet, <lb/>
            adest tamen ille ubicumque, qui ubique est: nec subterfugi <lb n="15"/>
            potest, intra quem omnia sunt et qui in omnibus est. 
</p>
          
</div>