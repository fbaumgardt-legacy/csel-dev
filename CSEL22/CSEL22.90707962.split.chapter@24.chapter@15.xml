<div xmlns="http://www.tei-c.org/ns/1.0" type="textpart" subtype="chapter" n="15">
<p>Dehinc ut nouissima deus et antiqua cognouit, ita in eo, <lb n="5"/>
            quod sequitur: tu formasti me et posuisti super me <lb/>
            manum tuam, utrumque significat: ut, quod formauit, antiquum <lb/>
            sit, quod superposuit manum, nouissimum sit. quod <lb/>
            enim secundum naturam diuinitatis formatus sit, apostolus docet <lb/>
            dicens: qui cum in forma dei esset; quod enim in forma<lb n="10"/>
            est, formatur in formam et quidem paternae naturae et <choice><sic>dininitatis</sic><corr>diuinitatis</corr></choice> <lb/>
            formam. et nescio, an, quod formatus in forma serui est, <lb/>
            referri possit ad patrem, ut formatus ab ipso sit: sapientia <lb/>
            enim ipsa sibi <choice><sic>sedificauit</sic><corr>aedificauit</corr></choice> domum. sed hinc nec temporis <lb/>
            nec quaestionis est amplius loqui. quod autem proprie<lb n="15"/>
            ad corpoream <sic>natiuitatemreferrioporteat</sic>: et posuisti super <lb/>
            me manum tuam, ita docemur ex persona patris: inueni <lb/>
            Dauid seruum meum, in oleo sancto meo unxi eum. <lb/>
            manus enim mea auxiliabitur illi et brachium <lb/>
            meum confortabit eum. nihil proficiet inimicus<lb n="20"/>
            in eo, et filius iniquitatis non adiciet nocere eum. <lb/>
            et non est ambiguum, omnem hunc psalmum ad personam <lb/>
            domini esse referendum: quia ea omnia in eo sint, quae et <lb/>
            diuinitati ipsius propria sint et a naturae nostrae infirmitate <lb/>
            dissentiant. <lb n="25"/>
            
</p>
          
</div>