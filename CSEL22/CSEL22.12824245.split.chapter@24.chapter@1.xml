<div xmlns="http://www.tei-c.org/ns/1.0" type="textpart" subtype="chapter" n="1">
<p>Dauid in deserto habitasse libro regnorum continetur, ut, <lb/>
            qui passiones domini praefigurabat, etiam tum eas, cum desertum <lb n="5"/>
            habitat, prophetaret, unigenito deo aeque in deserto moraturo. <lb/>
            sed ut sancto uiro congruum et tanto propheta erat dignum, <lb/>
            cum declinans odia impiorum solitudini se dedisset, maximis <lb/>
            rerum caelestium sacramentis occupatur et ab omni humanae <lb/>
            ant impietatis aut ignorationis coetu remotus animum ad ea, <lb n="10"/>
            quibus <choice><sic>seternitatis</sic><corr>aeternitatis</corr></choice> cognitio ac meritum adquirebatur, intendit. <lb/>
            non occupatus, non impeditus communium rerum ac saeculi <lb/>
            curis, sed in illo solitudinis suae quieto otiosoque secreto, cum <lb/>
            nihil in oculos, in mentem offensionis incurreret, solis est <lb/>
            diuinis studiis negotiosus. et uideamus, unde psalmi sermo sit <lb n="15"/>
            <sic n="poss">caeptus</sic>. 
</p>
          
</div>