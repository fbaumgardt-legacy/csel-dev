<div xmlns="http://www.tei-c.org/ns/1.0" type="textpart" subtype="chapter" n="12">
<p>Ob quod ingentem hanc admirandae temperationis magnitudinem <lb/>
            propheta intellegens subiecit: et magnitudinem <lb/>
            tuam narrabunt. magnitudinis enim infinitae est in deo,<lb n="20"/>
            quod terribile est, suaue esse et, quod suaue est, esse terribile. <lb/>
            magnitudo autem non habet modum, ne, si moderata sit, iam <lb/>
            magnitudo non sit per id, quod modo non caret. ut ergo <lb/>
            propriae admiratio sanctitatis atque terroris in magnitudinis suae <lb/>
            infinitate consistat, mansura est et semper et abundans nec<lb n="25"/>
            tempore definita nec copia. et idcirco conexuit: memoriam <lb/>
            <choice><sic>abundantise</sic><corr>abundantiae</corr></choice> suauitatis tuae eructuabunt: quia nec <lb/>
            memoria obliuione intercipitur, nec abundantia per inopiam <lb/>
            detrahitur. 
</p>
          
</div>