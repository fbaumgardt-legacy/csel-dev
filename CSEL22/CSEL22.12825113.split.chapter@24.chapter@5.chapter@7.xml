<div xmlns="http://www.tei-c.org/ns/1.0" type="textpart" subtype="chapter" n="7">
<p>Sed hic ea ratio seruata est, ut dormitare se, non dormire <lb/>
            dicat; quia qui dormit, in ipso somni opere est, qui autem <lb/>
            dormitat, antequam dormiat, dormitat. quae et in alio loco ratio<lb n="5"/>
            seruata est, cum dicit: ecce non dormit neque dormitabit, <lb/>
            qui custodit Israhel. sed et illic, ubi meminit: <lb/>
            si dedero somnum oculis meis et palpebris meis <lb/>
            dormitationem, dormitationem palpebrarum, somnum uero <lb/>
            esse dixit oculorum, quia palpebrarum officium est, ut somnum<lb n="10"/>
            ex dormitatione concilient. propheta igitur, etsi dormitat, non <lb/>
            tamen dormit; atque ob id, ne dormitans obdormiat, subiecit: <lb/>
            confirma me in uerbis tuis: id est ut per omnium iustificationum, <lb/>
            quas superius memorauit, intellegentiam confirmatus <lb/>
            non modo non dormiat, sed iam sine aliqua dormitatione <lb n="15"/>
            peruigilet. 
</p>
          
</div>