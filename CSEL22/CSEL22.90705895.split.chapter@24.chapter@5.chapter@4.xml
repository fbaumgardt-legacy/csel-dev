<div xmlns="http://www.tei-c.org/ns/1.0" type="textpart" subtype="chapter" n="4">
<p>Sed absolutio difficultatum in his ipsis requirenda est, e <lb/>
            quibus uidetur existere. propheta enim quid senserit, in <lb/>
            promptu est noscere. legimus scriptum in Hieremia: maledictus, <lb n="5"/>
            qui facit opera domini neglegenter. legimus <lb/>
            et in euangeliis scriptum: omni enim habenti dabitur <lb/>
            et abundabit; et qui non habet, etiam quod habet <lb/>
            auferetur ab eo. ergo habens abundabit; non habens uero <lb/>
            ipso illo, quod habet, indigebit. propheta non est obnoxius <lb n="10"/>
            maledictionis condicioni, quia non neglegenter opera dei egit <lb/>
            eum toto corde perquirens. deinde confidenter petit, ne a <lb/>
            mandatis dei apellatur, quia eum toto corde perquirat. secundum <lb/>
            euangelia enim habenti dabitur, et ei, qui non habet, etiam <lb/>
            id, quod habet, auferetur. deus igitur non auferet nisi non <lb n="15"/>
            habenti, secundum quod neque repellit nisi neglegentem. adeo <lb/>
            autem bonitate plenus est, ut habentem abundantia muneretur: <lb/>
            adeo uero non uult quemquam non habere, uti non habenti <lb/>
            ipsum, quod habet, adimat. 
</p>
          
</div>