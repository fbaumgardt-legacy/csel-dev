<div xmlns="http://www.tei-c.org/ns/1.0" type="textpart" subtype="chapter" n="30">
<p>Et quid illud sit, mox continuat ordo dictorum: a templo <lb/>
            tuo in Hierusalem tibi adferent reges munera. <lb/>
            templum in Hierusalem est, in quo hostiarum legitima offerebantur; <lb/>
            nunc autem a templo in Hierusalem a regibus sunt <lb/>
            munera adferenda. quod utique contra locorum significationem <lb n="5"/>
            rationemque gestorum est, ut illinc, quo inferri magis oporteret, id <lb/>
            est de templo, offerenda sint munera. sed quia est caelestis illa <lb/>
            nobis mater Hierusalem et primitiuorum conscriptorum <lb/>
            et frequentantium coetus, omnisque in Christo renatus <lb/>
            dei templum est, maxime in quo non mors magis sit regnatura. <lb n="10"/>
            sed uita, et qui ipse rex sit eius, cuius seruus fuerat ante, <lb/>
            peccati, hostiam se ipsum uiuam et rationabilem et placentem <lb/>
            deo offerens: tum ergo ab hoc templo, id est ab hac sancta <lb/>
            corporis sui habitatione, in illo conuentu angelorum frequentantium, <lb/>
            id est in illa caelesti Hierusalem, si qui reges sint, id <lb n="15"/>
            est qui peccato ultra non seruiant, offerent se ipsos deo munus. 
</p>
          
</div>