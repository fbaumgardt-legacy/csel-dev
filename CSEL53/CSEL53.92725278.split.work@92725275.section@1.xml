<div xmlns="http://www.tei-c.org/ns/1.0" type="textpart" subtype="section" n="1">  
          <p>Per idem tempus Dulcitius tribunus et notarius hic erat <lb n="5"/>
            in Africa executor <choice><sic>impenalium</sic><corr>imperialium</corr></choice> iussionum contra Donatistas <lb/>
            datarum. qui cum dedisset litteras ad Gaudentium Tamugadensem, <lb/>
            Donatistarum episcopum, unum illorum septem, quos <lb/>
            in nostram conlationem auctores suae defensionis elegerant, <lb/>
            exhortans eum ad unitatem catholicam et dissuadens incendium, <lb n="10"/>
            quo se ac suos cum ipsa in qua erat ecclesia consumere <lb/>
            minabatur, addens etiam, ut, si se iustos putarent, fugerent <lb/>
            potius secundum praeceptum domini Christi quam nefandis se <lb/>
            ignibus concremarent, rescripsit epistulas duas, unam breuem <lb/>
            festinante, ut asseruit, perlatore, aliam prolixam quasi plenius <lb n="15"/>
            diligentiusque respondens. has mihi supra memoratus tribunus <lb/>
            existimauit esse mittendas, ut eas potius ipse refellerem. quas <lb/>
            ambas uno libro redargui. qui cum in eiusdem Gaudenti peruenisset <lb/>
            manus, rescripsit, quod ei uisum est, ad me ipsum, <lb/>
            nulla ratione respondens, sed magis se nec respondere nec <lb n="20"/>
            tacuisse declarans. quod cum satis possit intellegenter legentibus <lb/>
            et nostra atque ipsius dicta conferentibus apparere, nolui <lb/>
            tamen sine rescripto relinquere, quidquid illud fuit. hinc factum <lb/>
            est, ut hi nostri ad illum duo libri essent. 
</p>
          
</div>