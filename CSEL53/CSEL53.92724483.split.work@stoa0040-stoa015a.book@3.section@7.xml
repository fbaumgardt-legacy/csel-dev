<div xmlns="http://www.tei-c.org/ns/1.0" type="textpart" subtype="section" n="7">
<p><milestone unit="altchapter" n="6"/> Contra ergo catholici cum uehementer conarentur, ut <lb/>
            ad causam perueniretur, quo eos prorsus nolle peruenire cernebant, <lb n="5"/>
            respondebant tamen iterum atque iterum eisdem ipsis, <lb/>
            quae illi totiens iam transacta repetebant. et quoniam duo <lb/>
            erant quae in medium uenerant, unum de editione mandati, <lb/>
            quod legatis iniunctum est, alterum, utrum diuinis testimoniis <lb/>
            an gestis publicis catholici agere mallent, de mandati illius <lb n="10"/>
            editione et catholici responderunt non ad eos neque ad praesentem <lb/>
            causam omnino pertinere, et ipse cognitor quod saepius <lb/>
            pronuntiauerat iterum pronuntiauit, legatorum personam et <lb/>
            mandatum quod susceperunt omnino se non posse discutere <lb/>
            et ab eo quod sibi iniunctum est non debere discedere, quandoquidem <lb n="15"/>
            satis apparebat imperialibus litteris, quibus iudex <lb/>
            huic causae fuerat constitutus, collationem ab imperatore <choice><sic>coucessam</sic><corr>concessam</corr></choice>. <lb/>
            de illo autem altero, ubi quaerebant quid eligerent <lb/>
            catholici, utrum diuina documenta an gesta publica, saepius <lb/>
            catholici responderunt, si Donatistae hominum crimina non <lb n="20"/>
            obicerent, quae uelut traditoribus obicere consueuerunt, sed <lb/>
            tantummodo id quaereretur, quae uel ubi esset ecclesia, nihil <lb/>
            se acturos publicis gestis, sed scripturarum diuinarum tantummodo <lb/>
            testimoniis, si autem in illa hominum accusatione et <lb/>
            criminatione persisterent, quia et ipsi ista nisi talibus gestis <lb n="25"/>
            demonstrare non possent, sine dubio et catholicos huiusmodi <lb/>
            crimina gestis publicis defensuros; aliter enim ista nec accusari <lb/>
            poterant nec defendi. haec eis saepius et a catholicis et <lb/>
            ab ipso cognitore repetita et inculcata sunt, multis et uariis <lb/>
            modis multarum prosecutionum illis ad eadem redeuntibus <lb n="30"/>
            et eadem repetentibus, ne ageretur causa et ne gesta legerentur, <lb/>
            quae iam in manibus esse cernebant. sed aliquando <lb/>
            uicit cognitor tam longas obstinationes et iussit recitari, quae <lb/>
            a catholicis data sunt, et coepit tandem agi causa, propter

<note type="footnote"> 12 et <hi rend="italic">om. f</hi> 28 poterunt <hi rend="italic">susp. Engelbrecht</hi> </note> <lb/>
             
<pb n="58"/>
            quam tot episcopi partis utriusque conuenerant. quod mirabiliter <lb/>
            factum est, ut, cum Donatistae propterea quaererent <lb/>
            petitoris personam, ne perueniretur ad causam, ipsa inquisitio <lb/>
            petitoris subito in medium mitteret causam. 
</p>
          
</div>