<div xmlns="http://www.tei-c.org/ns/1.0" type="textpart" subtype="section" n="32">
<p>Sed hoc recitato cum quaereretur a Donatistis, <sic>quidresponderent</sic> <lb/>
            ad illud Cirtense concilium, eo redierunt conantes falsum <lb/>
            esse monstrare, cum dixerunt tempore persecutionis congregari <lb n="5"/>
            non potuisse concilium. quod cognitor non contempsit <lb/>
            et ualidum existimans a catholicis responsionem poposcit <lb/>
            atque inter haec quaesiuit, unde probaretur tempus fuisse <lb/>
            persecutionis. tunc Donatistae protulerunt martyrum gesta, ubi <lb/>
            auditi et pro confessione passi sunt. iussit etiam cognitor <lb n="10"/>
            computare officium et renuntiare consideratis utrisque consulibus <lb/>
            et diebus, et qui de concilio Cirtensi et qui de gestis <lb/>
            martyrum legebantur, quia dictum fuerat a catholicis post <lb/>
            illorum martyrum passionem, unde persecutionis tempus probabatur, <lb/>
            prope annum consecutum fuisse usque ad consulem <lb n="15"/>
            et diem concilii Cirtensis. responsio autem computantis officii <lb/>
            mensem interfuisse suggesserat. uoluerunt grgo catholici de <lb/>
            tabulis tolli quod dixerant, ut hoc solum gesta retinerent quod <lb/>
            officium responderat — hoc enim uerius esse crediderant —, sed <lb/>
            Donatistae quod a catholicis dictum erat noluerunt de tabulis <lb n="20"/>
            tolli, unde catholici non contenderunt, ut eorum in hoc calumniosus <lb/>
            animus appareret. porro autem illud erat uerius quod <lb/>
            catholici dixerant, officium autem in computando errans falsum <lb/>
            renuntiauerat, quod postea conscripta et diligentius considerata <lb/>
            gesta docuerunt, sicut potest probare quem libuerit legere et <lb n="25"/>
            non piguerit computare. nam gesta martyrum, quibus ostendebatur <lb/>
            tempus persecutionis, consulibus facta sunt Diocletiano <lb/>
            nouies et Maximiano octies pridie Idus Februarias, gesta autem <lb/>
            episcopalia decreti Cirtensis post eorundem consulatum tertio <lb/>
            Nonas Martias, ac per hoc tredecim menses interesse inueniuntur, <lb n="30"/>
            plures utique quam undecim, quos prius catholici minus <lb/>
            diligenter computando responderant; sed officium ut falleretur

<note type="footnote"> 28 <hi rend="italic">Febr.]</hi> anni 304 30 <hi rend="italic">Mart.]</hi> anni 305 </note>

<note type="footnote"> 5 cum <hi rend="italic">scripsi</hi> tum <hi rend="italic">fv</hi> 11 utrisque <hi rend="italic">Amerb</hi>. utriusque <hi rend="italic">fv</hi> 16 computationia <lb/>
            <hi rend="italic">f</hi> 28 nonies <hi rend="italic">f</hi> .29 post] <hi rend="italic">immo</hi> ante, <hi rend="italic">cf. Cresc. III 27, 30</hi> <lb/>
            tertio] <hi rend="italic">IIII Gresc. I. c</hi>. </note>

<note type="footnote"> LIII. AuguBt. c. Don. III. </note>

<note type="footnote"> 6 </note> <lb/>
             
<pb n="82"/>
            et mensem interesse responderet, eundem consulatum putauit, <lb/>
            'post consulatum' autem non aduertit, ubi annus iam alius <lb/>
            agebatur. proinde catholici tamquam ex uera officii responsione <lb/>
            cogebantur ostendere tempore persecutionis illos undecim uel <lb/>
            duodecim episcopos in domum priuatam conuenire potuisse,<lb n="5"/>
            Donatistis instantibus, ut hoc ex aliis conciliis ostenderent, si <lb/>
            aliquo tempore persecutionis facta episcoporum concilia reperire <lb/>
            potuissent. quod catholici quoniam tunc inquirere et ad horam <lb/>
            ueteres chartas in archiuis ecclesiasticis discutere non poterant, <lb/>
            respondebant multo facilius duodecim homines in domum conuenire<lb n="10"/>
            potuisse eo tempore, quo etiam congregationes plebium <lb/>
            fieri solebant quamuis persecutione feruente, sicut ipsis gestis <lb/>
            martyrum monstrabatur, qui confitebantur in passionibus suis <lb/>
            se collectam et dominicum egisse. hoc autem catholici dixerant <lb/>
            et antequam supputaret et responderet officium. dictum est<lb n="15"/>
            etiam a catholicis episcopalia gesta illa Cirtensia, quae diligentia <lb/>
            maiorum usque ad haec tempora seruari et inueniri <lb/>
            potuerint, sic habenda, quemadmodum illae epistulae Mensurii <lb/>
            et Secundi quas Donatistae recitauerunt. concilium quippe <lb/>
            Carthaginiense, ubi absentem Caecilianum septuaginta damnauerunt,<lb n="20"/>
            commemoratum est etiam a Miltiade habitum, ubi <lb/>
            Caecilianus est absolutus. litterae uero illae Mensurii et Secundi <lb/>
            nusquam alibi commemoratae dicebantur, unde nullo alio testimonio <lb/>
            ueritas earum asserebatur, nec tamen ideo dicebant <lb/>
            catholici falsas esse. dictum est etiam hoc a catholicis,' ut <lb n="25"/>
            probarent Donatistae, si possent, tempore persecutionis sic <lb/>
            ad se inuicem scripsisse episcopos, quemadmodum Mensurium <lb/>
            et Secundum scripsisse proferebant. quod non ideo dicebant <lb/>
            catholici, ut hinc illas Mensurii et Secundi litteras falsas esse <lb/>
            monstrarent, quae seu uerae seu falsae essent causae nihil <lb n="30"/>
            officerent, sed ut hinc intellegerent Donatistae, quam uana <lb/>
            tergiuersatione catholicos cogerent alia proferre concilia persecutionis <lb/>
            tempore congregata, quia, si eis simili obstinatione <lb/>
            diceretur: 'proferte et uos alias epistulas persecutionis tempore <lb/>
            sic scriptas et missas, quae si aliquo modo deprehenderentur <lb n="35"/>
            et codices occultati exigi possent, et ordo et curator et cen- <lb/>
             
<pb n="83"/>
            turio et beneficiarius ad discrimen capitis peruenirent, qui <lb/>
            Secundum tradere nolentem impunitum dimisisse prodebantur', <lb/>
            nullo modo ad horam reperirent alias epistulas tempore per-. <lb/>
            <sic>secutionis</sic> ab episcopis ad episcopos in tam longinqua terrarum <lb/>
            similiter datas. <lb n="5"/>
            
</p>
          
</div>