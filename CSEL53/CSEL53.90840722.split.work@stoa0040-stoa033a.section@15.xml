<div xmlns="http://www.tei-c.org/ns/1.0" type="textpart" subtype="section" n="15">
<p><milestone unit="altchapter" n="9"/> Proinde quod sequitur et exultans dicit: <hi rend="italic">solui<lb/>
             breuiter quaestionem,</hi> uere soluit eam sed pro nobis, quandoquidem <lb/>
            dicendo in indignis non esse dissimiles causas baptizare, <lb/>
            daemonia pellere ceterasque non dissimiles fecisse uirtutes, <lb/>
            quibus dicentibus 'in nomine tuo ista fecimus' dicturus est: <lb/>
            non noui uos; recedite a me, operarii iniquitatis, <lb/>
            manifestauit tam uerum esse, quod baptizant baptismo Iesu <lb/>
            Christi etiam qui separati sunt ab ecclesia, quam uerum est,<lb n="10"/>
            quod daemonia pellunt in nomine Iesu Christi, sed eos utrumque <lb/>
            nec ad uitam aeternam perducere nec ab aeternis suppliciis <lb/>
            uindicare. ac per hoc quemadmodum si ueniret ad ecclesiam <lb/>
            quisquam eorum, a quibus expulit daemonia ille quem uiderunt <lb/>
            discipuli separatum a grege Iesu Christi pellere daemonia<lb n="15"/>
            in nomine Iesu Christi, nequaquam uirtus quae in illo facta <lb/>
            fuerat negaretur, sed ei quod deerat adderetur, ita quisquis <lb/>
            extra ecclesiam ab haereticis fuerit uel schismaticis tamen <lb/>
            Christi baptismate consecratus, cum ad ecclesiam uenerit, non <lb/>
            est negandum sacramentum ueritatis quo inbutus est, sed<lb n="20"/>
            adicienda pietas unitatis a qua separatus est et sine qua illud <lb/>
            inesse illi posset, prodesse non posset. hoc facimus, hoc a <lb/>
            maioribus traditum accepimus, hoc in catholica ecclesia, quae <lb/>
            toto orbe diffunditur, contra omnes falsitatis nebulas custodimus. <lb/>
            quid ergo hinc a nobis amplius disputandum est, quando<lb n="25"/>
            ipse soluit breuiter quaestionem commemorando euangelica <lb/>
            testimonia, quibus profecto, si contentiosus esse nollet, et <lb/>
            suum damnaret errorem et baptismi cognosceret ueritatem?

<note type="footnote">3 Petil. de un. bapt. 5 cf, pag. 11, 19 </note>

<note type="footnote"> 2 admonuit <hi rend="italic">pqrv</hi> 3 et <hi rend="italic">om. fJ</hi> exaultans <hi rend="italic">U</hi> exultens <hi rend="italic">Vml</hi> 4 uere] <lb/>
            ad <hi rend="italic">Vml</hi> 5 in <hi rend="italic">Tmg</hi>. 9 manistauit <hi rend="italic">Vml</hi> baptimo <hi rend="italic">S</hi> 12 a.baeternis <lb/>
            <hi rend="italic">0</hi> 13 ac] hac <hi rend="italic">SUV</hi> quemammodum <hi rend="italic">STU</hi> ueneret <hi rend="italic">Vml</hi> <lb/>
            15 discipulis <hi rend="italic">Vml</hi> 17 quod] quo <hi rend="italic">SU</hi> item <hi rend="italic">Vml</hi> 18 fuerit ab <lb/>
            haereticis fJv 19 ad] ab S 21 est <hi rend="italic">om. 0</hi> 24 falsitates <hi rend="italic">STUVml</hi> <lb/>
            26 breuiter soluit <hi rend="italic">Ov</hi> </note> 
<pb n="17"/>
            
</p>
          
</div>