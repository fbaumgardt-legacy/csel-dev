<div xmlns="http://www.tei-c.org/ns/1.0" type="textpart" subtype="section" n="29">
<p>De Mensurio autem quid respondeam, cum eius tempore <lb/>
            usque ad obitus diem plebs unitatis nulla conscissa est <lb/>
            ipsaeque litterae Secundi Tigisitani, quibus reprehensus asseritur, <lb n="5"/>
            eos ad se inuicem pacifice scripsisse confirmant atque <lb/>
            in collegii societate mansisse? iam uero quod etiam de Cirtensi <lb/>
            ecclesia dicere uoluit et episcopos ibi catholicos maledictis <lb/>
            . insectatus est quibus uoluit, quid aliud egit, nisi ut uituperando <lb/>
            sanctos etiam nostrorum temporum uiros nobisque optime <lb n="10"/>
            cognitos satis ostenderet, quid etiam de ignotis, quibus <lb/>
            similiter maledicit, sentire debeamus? proinde si Profuturus <lb/>
            ante paucissimos annos defunctus et Fortunatus, qui in corpore <lb/>
            adhuc est atque illi successit episcopo, quomodo Manichei <lb/>
            fuerunt, sic fuerunt et illi traditores, quos longe a nostris <lb n="15"/>
            temporibus ignotissimos accusare non cessant et iam illorum <lb/>
            nobis pura ab istorum probris uita notissima est. 
</p>
          
</div>