<div xmlns="http://www.tei-c.org/ns/1.0" type="textpart" subtype="section" n="praef">
          <p>Cum catholici episcopi et partis Donati iussu imperatoris <lb/>
            disputando inter se gestis apud tribunum et notarium Marcellinum <lb/>
            cognitorem habitis contulissent, multum prolixa eorundem <lb/>
            gestorum est facta conscriptio, quamuis posset totum <lb n="5"/>
            multo breuius agi. sed qui causam bonam non se habere sciebant, <lb/>
            id egerunt primum quantum potuerunt, ut nec ipsa <lb/>
            collatio fieret et ut prorsus causa ipsa non ageretur. sed quia <lb/>
            hoc obtinere minime potuerunt, id effecerunt multiplicitate <lb/>
            gestorum, ut quod actum est non facile legeretur. unde uisum <lb n="10"/>
            est isto breuiario cuncta complecti, ut ad signa numerorum, <lb/>
            quae et in isto breuiculo et in ipsis gestis annotantur, sine <lb/>
            difficultate quisque inueniat quod uoluerit. 
</p>
          </div>