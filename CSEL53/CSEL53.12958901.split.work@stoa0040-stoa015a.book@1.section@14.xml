<div xmlns="http://www.tei-c.org/ns/1.0" type="textpart" subtype="section" n="14">

<p>Quarto decimo loco mandatum etiam Donatistarum <lb/>
            prolatum et recitatum est breuiter factum, ut hi quos elegerant <lb/>
            agerent uelut aduersus traditores et persecutores suos. recitata <lb/>
            sunt etiam eorum nomina, cum hoc catholici fieri petissent, <lb/>
            ut constaret, utrum apud Carthaginem praesentes subscripserint.<lb n="15"/>
            sed Donatistae multo instantius hoc ut fieret <lb/>
            cognitori extorserunt, ut eorum quoque numerus appareret, <lb/>
            quod se magna intentione uelle monstrabant. in ea sane recitatione <lb/>
            inuenti sunt quidam, pro quibus absentibus alii subscripserunt. <lb/>
            inuentus est etiam unus, qui cum suo nomine<lb n="20"/>
            recitato non responderet, dixerunt eum in itinere esse defunctum. <lb/>
            et cum quaererent catholici, quomodo potuerit apud Carthaginem <lb/>
            subscribere qui fuerat in itinere defunctus, illi diu <lb/>
            fluctuauerunt perturbati et nescientes quid responderent. nam <lb/>
            primo dixerunt non de ipso, sed de alio fuisse suggestum. et<lb n="25"/>
            cum catholici putassent de alio, id est de clerico, eos dicere, <lb/>
            qui pro mortuo subscribere potuit, quaesitum est, utrum clericus <lb/>
            suo nomine an illius pro mortuo subscripserit. sed postea <lb/>
            responderunt ipsum quidem subscripsisse praesentem, cum <lb/>
            octauo Calendas Iunias mandatum fieret, sed quoniam aeger <lb n="30"/>
            subscripserat, remeantem ad propria in itinere defecisse. quo <lb/>
            audito catholici petierunt superiora eorum uerba recitari, ut <lb/>
            ipsa uarietas deprehensa claresceret. quod cum factum fuisset <lb/>
            et appareret, <choice><sic>quaesiuitj</sic><corr>quaesiuit</corr></choice> cognitor, utrum saltem sub dei

<note type="footnote"> 3 autem] tamen <hi rend="italic">v</hi> 11 loco] hoc <hi rend="italic">f</hi> 15 subacripseriiit <hi rend="italic">Engelbrecht</hi> <lb/>
            subscripeerant <hi rend="italic">fv</hi> 28 postea] potius <hi rend="italic">/</hi> </note> <lb/>
             
<pb n="47"/>
            testificatione firmarent eum fuisse Carthagini, quando praesentes <lb/>
            praesentibus mandauerunt ut subscriberent. ubi uehementius <lb/>
            perturbati responderunt: quid, si se alius pro eodem opposuit? <lb/>
            hanc eorum falsitatem deprehensam iudicio dei relinquens <lb/>
            iussit cetera nomina recitari, quibus recitatis quaesiuit <lb n="5"/>
            de numero episcoporum partis utriusque. respondit officium <lb/>
            nomina Donatistarum episcoporum esse ducenta septuaginta <lb/>
            nouem annumeratis etiam illis, pro quibus absentibus alii <lb/>
            subscripserant, computato et illo <choice><sic>defuucto</sic><corr>defuncto</corr></choice>. catholicorum autem <lb/>
            omnium praesentium nomina esse constitit ducenta octoginta <lb n="10"/>
            sex. uiginti enim non subscripserant, qui tamen suam exhibentes <lb/>
            praesentiam et in medium procedentes, nisi quos infirmitas <lb/>
            corporis illic apud Carthaginem tenuit, praesentibus gestis se <lb/>
            mandare et consentire professi sunt. in loco ergo collationis, <lb/>
            hoc est in thermis Gargilianis, quia ipse postea locus placuerat, <lb n="15"/>
            ex his catholicis, qui mandato subscripserant et qui praesentes <lb/>
            gestis mandauerant, hi soli defuerunt, qui illic apud Carthaginem <lb/>
            incommoda ualetudine tenebantur. ex his autem, quorum <lb/>
            nomina Donatistarum subscriptio continebat, non solum <lb/>
            illi deerant, quos apud Carthaginem aegrotare responderant, <lb n="20"/>
            sed etiam illi, pro quibus absentibus, id est apud Carthaginem <lb/>
            non constitutis, alii subscripserant. quoniam itaque se Donatistae <lb/>
            de numerositate iactabant, excepto eo, quod catholicos <lb/>
            plures uenisse Carthaginem constitit, dictum est a catholicis <lb/>
            alios episcopos centum uiginti non uenisse Carthaginem, quod <lb n="25"/>
            quidam eorum senectute, quidam infirmitate, quidam diuersis <lb/>
            necessitatibus (sint) impediti. quod cum audissent Donatistae, <lb/>
            responderunt etiam suos multo plures non uenisse Carthaginem <lb/>
            et multas esse apud se cathedras uiduatas episcopis, cum in <lb/>
            sua notoria, quam cognitori dederant, apertissime dixerint <lb n="30"/>
            usque adeo se omnes uenisse Carthaginem, ut nec grauissimos <lb/>
            senes aetas et labor potuerit deterrere, eosque solos non

<note type="footnote"> 1 praesens <hi rend="italic">f</hi> 2 manduuerit <hi rend="italic">/</hi> 3 se <hi rend="italic">scripsi</hi> et <hi rend="italic">fv, cl. Post gesta<lb/>
             23, 40</hi> oppoauit <hi rend="italic">scripsi</hi> apposuit <hi rend="italic">fv, cf Post gesta l. c</hi>. 27 sint <lb/>
            <hi rend="italic">inserui</hi> essent <hi rend="italic">coni. v</hi> </note> <lb/>
             
<pb n="48"/>
            uenisse, quos aduersa ualetudo in suis sedibus uel in itinere <lb/>
            tenuisset. sane propter cathedras, quas episcopis uacuas apud <lb/>
            se esse dixerunt, responsum est etiam a catholicis sexaginta <lb/>
            esse, quibus successores episcopi nondum fuerant ordinati. ac <lb/>
            per hoc in istis utriusque partis subscriptionibus et falsitates<lb n="5"/>
            in Donatistis constitit fuisse deprehensas et eorum numerum <lb/>
            episcoporum minorem, quandoquidem soli aegroti non uenerant <lb/>
            Carthaginem, pro quibus tamen in itinere aegrotantibus alii <lb/>
            subscripserant. et <choice><sic>omniam</sic><corr>omnium</corr></choice> nomina cum ipsis etiam, pro quibus <lb/>
            alii subscripserant, ducenta septuaginta nouem subscriptio continebat,<lb n="10"/>
            neque ullo modo credibile fit multo plures quam <lb/>
            centum uiginti, hoc est tertiam partem omnium eorum in suis <lb/>
            sedibus aegrotasse potuisse et ideo non uenisse Carthaginem. 
</p>
          </div>