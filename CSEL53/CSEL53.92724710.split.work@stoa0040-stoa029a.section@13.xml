<div xmlns="http://www.tei-c.org/ns/1.0" type="textpart" subtype="section" n="13">
<p><milestone unit="altchapter" n="10"/> Hoc ipsum etiam, quod sibi acutum inuenisse uidebantur, <lb/>
            contra se potius proferebant. si enim dominus propterea <lb/>
            retibus bonos et malos pisces pariter congregantibus ecclesiam <lb/>
            conparauit, quia malos in ecclesia non manifestos, sed <lb/>
            latentes intellegi uoluit, quos ita nesciunt sacerdotes, quemadmodum<lb n="5"/>
            sub fluctibus quid ceperint retia nesciunt piscatores, <lb/>
            propterea ergo et areae conparata est, ut etiam manifesti mali <lb/>
            bonis in ea permixti praenuntiarentur futuri. neque enim palea, <lb/>
            quae in area est permixta frumentis, etiam ipsa sub fluctibus <lb/>
            latet, quae sic omnium oculis est conspicua, ut potius occulta<lb n="10"/>
            sint in ea frumenta, cum sit ipsa manifesta. de hac autem <lb/>
            areae similitudine, quia et ipsam inter ceteras ex euangelio <lb/>
            posueramus, nihil in litteris suis contra nos scribere potuerunt <lb/>
            nisi Hieremian prophetam dixisse: quid paleis ad triticum? <lb/>
            quod ideo dixit, quia similia non sunt, non quia permixta<lb n="15"/>
            esse non possunt, quia in horreo non simul erunt, non <lb/>
            quia in area pariter non triturantur. quamquam Hieremias, <lb/>
            cum hoc diceret, non agebat de populo dei, sed de somniis <lb/>
            hominum et uisionibus prophetarum, quia haec duo nulla <lb/>
            similitudine conparanda sunt, sicut plenitudini tritici inanitas<lb n="20"/>
            paleae non potest conparari.-
</p>
          
</div>