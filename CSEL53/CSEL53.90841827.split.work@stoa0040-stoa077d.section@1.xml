<div xmlns="http://www.tei-c.org/ns/1.0" type="textpart" subtype="section" n="1">  
          <p>Adhuc maerens et dolens, fratres, sisto me sanctitati uestrae; <lb/>
            nec enim praeteriti casus - dicam mei dicam uestri? — dolorem potui <lb/>
            digerere. ter conatus sum uerbum, unde debitor sum, uobis subministrare: <lb/>
            totiens et meae et uestrae lacrimae conantis uocem <lb n="5"/>
            suppresserunt nec potui melius curas quibus premebar quam <lb/>
            ubertate lacrimarum explicare. quid ergo fiet? numquamne meo, <lb/>
            numquam uestro luctui limes statuetur? quotiens me uidebitis <lb/>
            intrantem, non cessabitis pectora tundere et gemitus dare? quotiens <lb/>
            uos congregatos uidero, in lacrimas ibo et suspiria? tempus <lb n="10"/>
            lugendi et mihi et uobis circumscripserunt eloquia diuina nec <lb/>
            dolui cum uos lacrimantes uidi — et ad Lazari recordationem <lb/>
            fleuit dominus Iesus Christus et qui eum flentem uidebant Iudaei <lb/>
            dixerunt: ecce quomodo diligebat eum! —, immo potius <lb/>
            si quid in lacrimis iucundum, si quid gratum esse potest, illud <lb n="15"/>
            e uestris collegi. dicebam enim intra me: 'ecce quomodo diligebant <lb/>
            eum!) qui patrem tanto affectu prosequebantur, eundem <lb/>
            dabunt et filio qui eorum pater factus est. heredem oneris facient <lb/>
            heredem amoris; qui succedit honori, succedet et caritati. bonum <lb/>
            ingredienti omen est antiquae in pastorem dilectionis in ouibus signa <lb n="20"/>
            uidere. fiet amoris translatio in eum cui facta est <choice><sic>cararum</sic><corr>curarum</corr></choice> collatio, <lb/>
            nec mutato pastore cessabunt eum diligere qui debet oues pascere, <lb/>
            cuius uocem audient et qui deo teste conscientia teste paratus <lb/>
            est cum adiutorio domini pro ouicularum minima animam suam <lb/>
            impendere et superimpendere. <lb n="25"/>
            
</p>
          
</div>