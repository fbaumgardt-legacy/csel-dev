<div xmlns="http://www.tei-c.org/ns/1.0" type="textpart" subtype="section" n="46">
<p><milestone unit="altchapter" n="26"/> Quid adhuc expectatis, quid pro nobis <sic>pronuntiauent</sic> <lb/>
            cognitor, cum uideatis, quid contra se ipsos episcoporum <lb/>
            uestrorum pronuntiauerit timor? dederat certe ipse <lb/>
            cognitor potestatem, ut alium cum illo quem uellent iudicem <lb/>
            constituerent, quod illi recusauerunt, quoniam si aliquem delegissent, <lb n="5"/>
            mentiri uobis non possent etiam a nobis ipsum fuisse <lb/>
            corruptum. sed fecerunt quod recusauerunt: prorsus constituerunt <lb/>
            cum illo alterum iudicem, non quemlibet extraneum, sed <lb/>
            intimum suum. ecce ipse timor eorum alius iudex fuit. certe <lb/>
            ipse a nobis nihil accepit et pro nobis libere iudicauit: non <lb n="10"/>
            gratificatus est eorum personae quibus internus haerebat. de <lb/>
            quorum secreto cubiculo procedebat, et antequam causa diceretur <lb/>
            prior iudicauit, quia eam prior in ipsorum corde cognouit. <lb/>
            denique processit ille ut causam nosset, processit iste qui <lb/>
            nouerat; ille iudicauit stando audiendo loquendo, iste tantummodo <lb n="15"/>
            in medium procedendo. puto quod melius dicebant ut <lb/>
            iam causa non ageretur; quanto enim citius eam finiuit litigatorum <lb/>
            timor quam cognitoris labor! ille quaerebat quid ex <lb/>
            eorum chartulis legeretur, iste indicauit quid in eorum cordibus <lb/>
            ageretur. <lb n="20"/>
            
</p>
          
</div>