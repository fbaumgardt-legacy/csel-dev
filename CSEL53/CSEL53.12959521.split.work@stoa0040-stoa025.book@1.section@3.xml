<div xmlns="http://www.tei-c.org/ns/1.0" type="textpart" subtype="section" n="3">
<p><milestone unit="altchapter" n="2"/> Uerba epistulae: <hi rend="italic">Religionis tuae scripta percepi per <lb/>
            eos, quos et moribus et instituto suo cunctis caros esse manifestum <lb/>
            est</hi>. ad haec responsio: Neque hoc discutiam, quomodo <lb/>
            dixeris 'religionis tuae' homini, quem potius inreligiosum <lb n="15"/>
            putas. reddidisti quippe honorificentiam, sicut reddendam existimasti, <lb/>
            quia ille te honorificentius tractauit in litteris, quas <lb/>
            ad te dedit, quam catholicus haereticum debuit, putans tuam <lb/>
            mentem tali fieri sermocinatione sanabilem. 
</p>
          
</div>