<div xmlns="http://www.tei-c.org/ns/1.0" type="textpart" subtype="section" n="1">
         <p>Primo loco, cum die intermisso ad memoratum locum, <lb n="20"/>
            sicut placuerat et constitutum fuerat, conueniretur, obtulit <lb/>
            consessum iterum cognitor, deprecans ut fieret. et mox catholici <lb/>
            consederunt, Donatistae autem recusauerunt. in qua recusatione <lb/>
            inter cetera id quoque dixerunt, quod scriptum sibi <lb/>
            esset cum talibus non sedere. ad hoc catholici, ne morae <lb n="25"/>
            fierent, tunc non responderunt, sed opportuniore loco in tertii <lb/>
            diei collatione. tunc ergo etiam ipse cognitor stando se cogniturum <lb/>
            esse respondit. 
</p>
          </div>