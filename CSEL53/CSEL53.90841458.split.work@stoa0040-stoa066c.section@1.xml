<div xmlns="http://www.tei-c.org/ns/1.0" type="textpart" subtype="section" n="1">  
         <p>Gloriosissimis imperatoribus Honorio duodecimo et Theodosio <lb/>
            octauo consulibus duodecimo Kalendas Octobres Caesareae <lb/>
            in ecclesia maiore cum Deuterius <choice><sic>epiScopus</sic><corr>episcopus</corr></choice> metropolitanus <lb/>
            Caesariensis una cum Alypio Tagastensi, Augustino Hipponiensi, <lb/>
            Possidio Calamensi, Rustico Cartenitano, Palladio Tigabitano <lb n="5"/>
            et ceteris episcopis in exedram processissent praesentibus presbyteris <lb/>
            et diaconibus et uniuerso clero ac frequentissima plebe, <lb/>
            adesset etiam Emeritus partis Donati episcopus, Augustinus <lb/>
            episcopus ecclesiae catholicae dixit: Fratres carissimi, qui ab <lb/>
            initio catholici fuistis et quicumque ad catholicam ex Donatistarum <lb n="10"/>
            errore uenistis et pacem huius sanctae ecclesiae catholicae <lb/>
            cognouistis et ueraci corde tenuistis et qui adhuc forte <lb/>
            de catholicae unitatis ueritate dubitatis, audite nos sollicitos <lb/>
            pura dilectione pro uobis. quando uenit ad hanc ciuitatem <lb/>
            die nudiustertiana frater noster Emeritus Donatistarum adhuc <lb n="15"/>
            episcopus, perlatum est ad nos subito eum esse praesentem. <lb/>
            et quoniam caritate quam deus uidet desiderabamus eius praesentiam, <lb/>
            ad eum uidendum continuo conuolauimus. inuenimus <lb/>
            eum stantem in platea; facta inuicem salutatione admonuimus, <lb/>
            quod durum esset ac turpe eum in platea remanere, ut ad <lb n="20"/>
            ecclesiam nobiscum ueniret. at ille nobis sine ulla recusatione <lb/>
            consensit; ubi nos putauimus eum ita communionem catholicam <lb/>
            non recusaturum, quemadmodum uel spontaneum obtulit <lb/>
            aduentum uel ad ecclesiam uenire minime dubitauit. illo autem <lb/>
            in peruersitate haeretica quamuis intra ecclesiam catholicam

<note type="footnote"> 1 anno 418 </note>

<note type="footnote"> <hi rend="italic">De praescriptione codicis r cf. Praefatio</hi> De Gestis cum Emerito Donatistarum <lb/>
            episcopo, Liber unus <hi rend="italic">f</hi> 1 duodecimum <hi rend="italic">fv</hi> teodosio <hi rend="italic">r</hi> 2 octauumfv <lb/>
            <hi rend="italic">Octobres scirpsi -bris rfv</hi> Caesariae/ <hi rend="italic">3 maiori rfo (at maiore F <lb/>
            in Retract. capitulo)</hi> 4 Caesareensis <hi rend="italic">v</hi> Alipio <hi rend="italic">rf</hi> Thagastensi <hi rend="italic">v</hi> <lb/>
            ipponiensi <hi rend="italic">T</hi> Hipponensi <hi rend="italic">fv</hi> 6 presbiteris P 7 diaconis <hi rend="italic">/</hi> 9 krtii l1 </note> <lb n="25"/>
             
<pb n="182"/>
            diutius remorante allocutus sum dilectionem uestram, sicut <lb/>
            meminisse dignamini. multa dixi, quae audistis et quae sine <lb/>
            dubio quantum potestis etiam meministis, multa de pace, <lb/>
            multa de caritate, multa de sanctae ecclesiae catholicae quam <lb/>
            deus promisit et praestitit unitate. in quo meo sermone et<lb n="5"/>
            uos alloquebar et illum exhortabar et, quantum in me poterant <lb/>
            uiscera caritatis, omnes in periculo animae suae constitutos <lb/>
            in illo meo sermone parturiebam et parere domino cupiebam. <lb/>
            hoc enim et beatus Paulus apostolus dixit quibusdam: filioli <lb/>
            mei, quos iterum parturio, donec Christus formetur<lb n="10"/>
            in uobis. sed etiam post sermonem nostrum cum adhuc in <lb/>
            illa sua perduraret pertinacia, nec sic desperandum putauimus; <lb/>
            sed nec de quoquam, quamdiu uiuit in hoc corpore, homine <lb/>
            desperandum putamus. neque enim sic dixi nudiustertius me <lb/>
            non desperasse, ut hodie audeam desperare. <lb n="15"/>
            
</p>
          
</div>