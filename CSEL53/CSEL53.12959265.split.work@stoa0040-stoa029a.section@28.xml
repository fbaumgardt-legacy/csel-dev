<div xmlns="http://www.tei-c.org/ns/1.0" type="textpart" subtype="section" n="28">
<p>Nec ideo tamen dormit ecclesiastica disciplina, ut corripiat <lb/>
            inquietos. neque enim a populo dei separamus, quos <lb/>
            uel degradando uel excommunicando ad humiliorem paenitendi <lb/>
            locum redigimus. et ubi hoc facere pacis et tranquillitatis <lb/>
            ecclesiae gratia non permittimur, non tamen ideo ecclesiae <lb n="5"/>
            disciplinam refutamus, sed toleramus quae nolumus, ut perueniamus <lb/>
            quo uolumus, utentes cautela praecepti dominici, <lb/>
            <sic>lie</sic>, cum uolumus ante tempora colligere zizania, simul eradicemus <lb/>
            et triticum. utentes etiam exemplo et praecepto beati <lb/>
            Cypriani, qui collegas suos faeneratores fraudatores raptores <lb n="10"/>
            pacis contemplatione pertulit tales nec eorum contagione factus <lb/>
            est talis. unde et nos, si triticum sumus, eiusdem beati martyris <lb/>
            uerba fidentissime dicimus, quia, etsi uidentur in <lb/>
            ecclesia esse zizania, non tamen inpevdiri debet <lb/>
            aut fides aut caritas nostra, ut quoniam zizania <lb n="15"/>
            in ecclesia cernimus ipsi de ecclesia recedamus. <lb/>
            haec uerba iustissime ac piissime dicerent maiores nostri. <lb/>
            etiamsi Caecilianum et aliquos coepiscopos eius malos uiderent, <lb/>
            quos tamen ab ecclesia separare non possent propter illos, <lb/>
            quibus mali demonstrari non poterant et eos bonos innocentes <lb n="20"/>
            putabant. haec uerba omnino dicerent, hoc omnino sentirent, <lb/>
            ne, cum uellent temere zizania separare, simul et triticum <lb/>
            eradicarent. 
</p>
          
</div>