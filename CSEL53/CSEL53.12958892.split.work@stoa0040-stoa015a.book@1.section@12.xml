<div xmlns="http://www.tei-c.org/ns/1.0" type="textpart" subtype="section" n="12">

<p>Duodecimo loco ingressis episcopis catholicis, quorum <lb/>
            praesentia petebatur, omnes singillatim recitati et in medium <lb n="10"/>
            procedentes a Donatistis recogniti sunt uel uicinis suis uel <lb/>
            cum quibus in uno loco erant, et quicumque recitabantur <lb/>
            catholici episcopi ex his locis, ubi non erat pars Donati, satis <lb/>
            et ipsis Donatistis notum erat se ibi non habere collegas uel <lb/>
            communionem suam et esse illic catholicos uel quos nouerant <lb n="15"/>
            uel de quibus audierant in suae uicinitate regionis. ita factum <lb/>
            est, ut omnino nullius catholici recitaretur subscriptio, de <lb/>
            cuius praesentia dubitarent. sane cum uentum esset ad nomen <lb/>
            Uictoriani Mustitani catholici episcopi et in medium procedens <lb/>
            respondisset se habere contrarios duos, Felicianum in ciuitate <lb n="20"/>
            Mustit-ana et Donatum in loco Turrensi, exegerunt catholici, <lb/>
            ut actis constaret Felicianum in communione esse Primiani; <lb/>
            ipsum enim inter alios cum Maximiano damnauerant damnatorem <lb/>
            Primiani et ordinatorem ipsius Maximiani, quem postea <lb/>
            in integro honore receperant nec destruxerant baptismum in <lb n="25"/>
            eis, quos in Maximiani schismate baptizauerat. sed ad interrogationem <lb/>
            catholicorum respondere noluerunt, dicentes non <lb/>
            debere hoc ab eis exigi, et cum iterum pressius exigeretur, <lb/>
            dixerunt iam internae actionis hoc esse. et secundum eos <lb/>
            interlocutus est cognitor, ut hoc quod coeptum fuerat ageretur <lb n="30"/>
            et illud, si opus esset, postea quaereretur. in ipsa autem diocesi <lb/>
            Mustitana apparuit et ipsos episcopum alium antiquae cathedrae <lb/>
            addidisse, quod inani inuidia catholicis obiecerant; hoc et. <lb/>
            in aliis locis eos fecisse postea declaratum est.

<note type="footnote"> 31 dioecesi <hi rend="italic">v</hi> </note> 
<pb n="46"/>
            
</p>
          </div>