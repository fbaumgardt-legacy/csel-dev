<div xmlns="http://www.tei-c.org/ns/1.0" type="textpart" subtype="section" n="1">
          <p><milestone unit="altchapter" n="1"/>Respondere diuersa sentientibus et a regula ueritatis <lb/>
            errantibus, Constantine frater, saepissime cogimur etiam de his <lb/>
            rebus, quas aliis atque aliis sermonibus frequentauimus. quod <lb/>
            utiliter existimo fieri et propter eorum ingenia tardiora, qui <lb/>
            putant aliud dici, cum aliquid legunt aliter dici, et propter <lb n="5"/>
            ipsam disputationum copiam, ut non solum ad diligentes res <lb/>
            rara perueniat, sed quodlibet ex multis in manus etiam neglegentioris <lb/>
            incurrat. proinde sermonem de unico baptismo ab <lb/>
            eis conpositum, a quibus baptismus iteratur, quem mihi, cum <lb/>
            in rure simul essemus, a nescio quo Donatistarum presbytero <lb n="10"/>
            acceptum dedisti atque ut ei responderem multum petisti, non <lb/>
            nisi uerborum strepitu inflatum et calumniosis criminationibus <lb/>
            asperatum uide adiuuante domino quanta facilitate confutem. 
</p>
          
</div>