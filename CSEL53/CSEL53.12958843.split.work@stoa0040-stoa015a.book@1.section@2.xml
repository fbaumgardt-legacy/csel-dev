<div xmlns="http://www.tei-c.org/ns/1.0" type="textpart" subtype="section" n="2">

<p>Secundo loco recitatum est edictum ipsius cognitoris, <lb/>
            quod per prouinciam misit, ut conuenirentur utriusque partis <lb/>
            episcopi et intra diem Calendarum Iuniarum conferendi causa <lb/>
            congregarentur Carthagine. in eo edicto basilicas sine iussione <lb n="20"/>
            imperatoris reddidit Donatistis, qui se pollicerentur esse uenturos, <lb/>
            ut eo modo eos ad conferendum etiam beneficiis inuitaret. <lb/>
            in eodem etiam edicto obtulit eis, ut alium quem uellent <lb/>
            cum illo iudicem constituerent, iurauitque se hoc iudicaturum <lb/>
            quod ueritas suasisset, et cetera quae ad exhortationem congregationis <lb n="25"/>
            illorum eodem continentur edicto. 
</p>
          </div>