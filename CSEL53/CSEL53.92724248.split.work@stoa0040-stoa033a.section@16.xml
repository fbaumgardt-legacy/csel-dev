<div xmlns="http://www.tei-c.org/ns/1.0" type="textpart" subtype="section" n="16">
<p>Quid itaque opus est omnia eius uerba retexere, quibus <lb/>
            argute sibi uidetur dicere et multa loquacitate uersare ideo <lb/>
            apud se esse uerum baptismum, quia et a nobis agnoscitur, <lb/>
            non negatur? nam quisquis firmum et inconcussum tenuerit, <lb/>
            quod uerissima et inuiolabilis regula ueritatis ostendit, id in <lb n="5"/>
            unoquoque inprobandum uel emendandum quod falsum atque <lb/>
            uitiosum est, agnoscendum autem et acceptandum quod uerum <lb/>
            atque rectum est, simul uidet et quid in Donatistarum haeresi <lb/>
            detestemur et quid uiolare minime debeamus. cum enim in <lb/>
            suae separationis iniquitate detineant baptismi ueritatem, iniquitas <lb n="10"/>
            eorum a nobis culpatur, ueritas autem baptismi ubique <lb/>
            agnoscitur et probatur. 
</p>
          
</div>