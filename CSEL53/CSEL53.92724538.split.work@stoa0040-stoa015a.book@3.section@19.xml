<div xmlns="http://www.tei-c.org/ns/1.0" type="textpart" subtype="section" n="19">
<p><milestone unit="altchapter" n="10"/> Ad haec Donatistae, cum ualidissimis scripturarum <lb/>
            documentis et exemplo suo de Maximianistis respondere non <lb/>
            possent, ad illud quod iam peractum fuerat redierunt, dicentes<lb n="10"/>
            mundum non bene intellegi ecclesiam, in qua simul et triticum <lb/>
            et zizania iussa sunt crescere, cum catholici et tot testimonia <lb/>
            diuina iam commemorassent, quibus ostenderetur mundus <lb/>
            etiam in bona significatione positus et in ea non nisi ecclesia <lb/>
            posse intellegi et, quomodolibet acciperetur mundus, quando<lb n="15"/>
            utrumque semen per mundum cresceret, non debere propter <lb/>
            zizania totius mundi triticum deseri. cum ergo haec iam dicta <lb/>
            fuissent et quaestio ipsa iam terminata uideretur, ad eam <lb/>
            rursus summa inopia redierunt eadem per eadem replicantes, <lb/>
            quaerentes quomodo potuerit diabolus in ecclesia seminare<lb n="20"/>
            zizania, deinde calumniantes, quod duas ecclesias catholici <lb/>
            dixerint, unam quae nunc habet permixtos malos, aliam quae <lb/>
            post resurrectionem eos non esset habitura, ueluti non idem <lb/>
            futuri essent sancti cum Christo regnaturi, qui nunc pro eius <lb/>
            nomine cum iuste uiuunt tolerant malos. <lb n="25"/>
            
</p>
          
</div>