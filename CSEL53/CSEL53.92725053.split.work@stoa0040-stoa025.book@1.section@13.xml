<div xmlns="http://www.tei-c.org/ns/1.0" type="textpart" subtype="section" n="13">
<p><milestone unit="altchapter" n="12"/> Gabinius autem iam noster, qui fuit aliquando <lb/>
            uester, et alii quam plurimi, qui ex uobis ad nos considerata <lb/>
            catholica ueritate transierunt, non ideo tibi uideantur a uestra <lb n="10"/>
            contagione non fuisse purgati, quia non sunt a nobis rebaptizati. <lb/>
            hi enim, qui nondum baptizati sunt, a peccatis omnibus <lb/>
            in catholica ecclesia lauacro regenerationis abluuntur, <lb/>
            in eis autem, qui hoc sacramentum non ad auxilium, sed ad <lb/>
            iudicium foris accipiunt, quia nec in desertore uiolamus <lb n="15"/>
            characterem regium, fit illud sicut scriptum est: caritas <lb/>
            cooperit multitudinem peccatorum.eccequemadmodum <lb/>
            possunt, quos non oportet baptizari, ipsa catholicae unitatis <lb/>
            caritate mundari, ut non incipiat eis inesse intus quod et foris <lb/>
            inerat, sed incipiat eis prodesse intus quod foris oberat. non <lb n="20"/>
            itaque a uobis accipimus uelut sanctos — ad nos enim transeundo <lb/>
            sanctificantur, qui manendo apud uos sancti esse omnino <lb/>
            non possunt — nec uos innocentes occidimus, quos etiam <lb/>
            reos uiuere uolumus. 
</p>
          
</div>