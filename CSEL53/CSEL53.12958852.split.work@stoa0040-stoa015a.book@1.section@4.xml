<div xmlns="http://www.tei-c.org/ns/1.0" type="textpart" subtype="section" n="4">

<p>Quarto loco, cum partis Donati episcopi exigerent proponi<lb n="5"/>
            sibi ab aduersariis, qua causa fuissent congregati, cognitor <lb/>
            distulit, ut ex ordine prius omnia recitarentur, quae ante diem <lb/>
            collationis acta fuerant. et recitata est notoria Donatistarum, <lb/>
            in qua dixerunt non sibi placere quod in edicto suo posuit, <lb/>
            ut hi soli ex episcopis conuenirent ad collationis locum, quos <lb n="10"/>
            ad ipsam causam peragendam ceteri delegissent, qui omnes <lb/>
            triginta sex complebantur, decem et octo hinc et decem et octo <lb/>
            inde, id est septeni, qui inter se disputarent, et alii septeni, <lb/>
            qui concilio, si opus esset, adhiberentur, et alii quaterni, qui. <lb/>
            gestis custodiendis et conscribendis praeessent; sed petiuerunt<lb n="15"/>
            se omnes potius qui uenerant adesse debere, ut eorum numerus <lb/>
            appareret, dicentes quod eos aduersarii paucos esse <lb/>
            mentiti sint. ibi dixerunt ita se omnes uenisse usque ad grauissimos <lb/>
            senes, ut hi soli deessent, quos aduersa ualetudo <lb/>
            corporis impedisset, et cetera quae ipsa notoria continentur. <lb n="20"/>
            
</p>
          </div>