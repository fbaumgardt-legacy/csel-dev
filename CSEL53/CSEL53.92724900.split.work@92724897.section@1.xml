<div xmlns="http://www.tei-c.org/ns/1.0" type="textpart" subtype="section" n="1">  
          <p>Librum etiam scripsi grandem satis, quantum existimo, <lb n="5"/>
            diligenter ad ipsos Donatistas post conlationem, quam cum <lb/>
            episcopis eorum habuimus, ne ab eis seducerentur ulterius. <lb/>
            ubi respondi etiam quibusdam uanitatibus eorum, quae ad nos <lb/>
            peruenire potuerunt, quas uicti, ubi poterant et quomodo <lb/>
            poterant, iactabant, praeter illa, quae dixi de gestis conlationis, <lb n="10"/>
            unde, quid actum sit, breuiter nosceretur. multo autem breuius <lb/>
            id egi in quadam ad eosdem rursus epistula, sed quia <lb/>
            in concilio Numidiae omnibus, qui ibi eramus, hoc fieri placuit, <lb/>
            non est in epistulis meis. sic quippe incipit: <hi rend="italic">Siluanus senex, <lb/>
            <sic>Ualentinus</sic>, Innocentius, Maximinus, Optatus, Augustinus, <lb n="15"/>
            Donatus et ceteri episcopi e concilio Zertensi ad Donatistas</hi>. 
</p>
          
</div>