<div xmlns="http://www.tei-c.org/ns/1.0" type="textpart" subtype="section" n="3">
<p>Ceterum, dilectissimi, dum de pastore erepto lugemus, <lb/>
            nascitur de perdito fratre dolendi occasio. praecisum est a nobis <lb/>
            membrum, pars nostri facta est pars Donati, transiit miles domini <lb/>
            ad castra Philistinorum et de uase honoris factum est uas<lb n="20"/>
            dedecoris. intellegitis quid dico. miser ille Rusticianus Mutigensis <lb/>
            diaconus sacramentum quod ecclesiae debebat abiecit et ordinem <lb/>
            suum infideli participatione polluit. quid non feci, quos non <lb/>
            adhibui conatus, ut in praecipitium ruentem in plano collocarem <lb/>
            et eximerem periculo, qui periculum amabat in quo periit! is<lb n="25"/>
            prima et urgens fuit cura mea qui nunc est dolor meus. nolebam <lb/>
            mihi subtrahi in ipso oneris mei exordio quem a satis longo <lb/>
            tempore uidebam tamquam fulgur de caelo cadentem. et licet <lb/>
            ipse exigentibus peccatis suis a domino deseri meruerit, doleo <lb/>
            tamen quod de eo ad dominum meum dicere non possum: 'ecce <lb n="30"/>
            me cum pueris quos dedisti mihi.'
</p>
          
</div>