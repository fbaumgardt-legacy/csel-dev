<div xmlns="http://www.tei-c.org/ns/1.0" type="textpart" subtype="section" n="47"><p> Qui sunt isti porci nisi forte illi de quibus dictum est: <lb/>
            nolite dare sanctum canibus neque miseritis margaritas <lb/>
            porcis, ne forte conculcent eas pedibus suis? illi <lb/>
            scilicet, qui inmundorum usu animalium uocis et rationis <lb/>
            expertes lutulentis uitae suae actibus naturalium <note type="margin"> 1395 A </note> coinquinauerint <lb n="15"/>
            ornamenta uirtutum, qui inpetu feruntur in praeceps, <lb/>
            quoniam nullius meriti contemplatione reuocantur, sed tamquam <lb/>
            de superioribus ad inferiora per inprobitatis procliue detrusi <lb/>
            suffocantur in aquis inter fluitantia mundi istius strangulatorum <lb/>
            in modum intercluso pereuntes spiritus conmeatu; neque enim <lb n="20"/>
            in his qui fluuido aestu uoluptatum huc atque illuc feruntur  <lb/>
            incerti ullius spiritus potest esse uitale conmercium.</p></div>