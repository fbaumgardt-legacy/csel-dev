<div xmlns="http://www.tei-c.org/ns/1.0" type="textpart" subtype="section" n="100"><p>plenum sane testimonium, quo dominum <lb/>
            propheta cognosceret; de ipso enim, non de alio fuerat <lb/>
            prophetatum quia dominus dat escam esurientibus, <lb/>
            dominus erigit adlisos, dominus soluit conpeditos, <lb/>
            dominus inluminat caecos, dominus diligit iustos, <lb/>
            dominus custodit aduenas, orfanum et uiduam <lb n="5"/>
            suscipiet et uiam peccatorum exterminabit. qui ista <note type="margin"> D </note> <lb/>
            inquit faciet regnabit dominus in aeternum. ergo non <lb/>
            humanae ista, sed diuinae uirtutis insignia sunt, caecis perpetuae <lb/>
            tenebras noctis aperire defossorumque oculorum uulnera <lb/>
            infusa luce sanare, auditum in aures insinuare surdorum, <lb n="10"/>
            laxatis soluta membra reformare conpagibus, in lucem quoque  <lb/>
            refuso uigore uiuendi reuocare defunctos.</p></div>