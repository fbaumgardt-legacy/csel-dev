<div xmlns="http://www.tei-c.org/ns/1.0" type="textpart" subtype="section" n="96"><p>refert tamen quid sibi uelit quod non <lb/>
            alium turbae opinabantur nisi aut Helian aut Hieremiam aut <lb/>
            Iohannem Baptistam. et Helian forte, quia raptus ad caelum <lb/>
            est. sed non Helias Christus. ille rapitur, iste regreditur; ille <lb/>
            <sic>tinunam</sic> rapitur, iste rapinam non arbitratus est esse se<note type="margin"> F </note> <lb n="5"/>
            aequalem deo; ille petitis ignibus uindicatur, hic persecutores <lb/>
            suos maluit sanare quam perdere. cur autem Hieremiam putabant? <lb/>
            fortasse quia sanctificatus in uulua est. sed non hic <lb/>
            Hieremias. ille sanctificatur, iste sanctificat; illius sanctificatio <lb/>
            coepit ex corpore, hic sanctus ex sancto. cur etiam<lb n="10"/>
            Iohannem populus putat nisi forte quia in matris utero <lb/>
            positus domini praesentiam sentiebat? sed non hic Iohannes. <lb/>
            ille adorabat in utero, hic adorabatur; ille baptizabat in aqua, <lb/>
            Christus in spiritu; ille paenitentiam suadebat, hic peccata <lb/>
            donabat. <lb n="15"/>
            
</p>
          </div>