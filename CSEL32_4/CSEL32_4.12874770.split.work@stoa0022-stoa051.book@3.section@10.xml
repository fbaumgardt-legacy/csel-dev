<div xmlns="http://www.tei-c.org/ns/1.0" type="textpart" subtype="section" n="10"><p>et ideo <lb/>
            istos duo generis auctores euangelista delegit, unum qui promissum <lb/>
            accepit de congregatione populorum, alterum qui de <lb/>
            generatione Christi oraculum consecutus est. et ideo licet <lb/>
            ordine sit successionis posterior, prior tamen quam Abraham<lb n="5"/>
            in domini generatione describitur, quia plus est promissum <lb/>
            accepisse de Christo quam de ecclesia, quoniam ecclesia ipsa <note type="margin"> F </note> <lb/>
            per Christum. ergo unus princeps generis secundum carnem, <lb/>
            alter princeps generis secundum spiritum, alter secundum <lb/>
            seminis gratiam, alter secundum populorum fidem; potior enim<lb n="10"/>
            qui saluat eo qui saluatur. et ideo Dauid filius dicitur: liber <lb/>
            generationis Iesu Christi, fili Dauid; eius enim primo <lb/>
            loco debuit filius dici, cui dari filius est promissus, licet apostolus <lb/>
            etiam Abrahae Christum dicat esse promissum; Abrahae <lb/>
            enim dictae sunt promissiones et semini eius. non<lb n="15"/>
            dicit: et seminibus, tamquam in multis, sed sicut in <lb/>
            uno: et semini tuo, qui est Christus, ut alteri proprietas <lb/>
            generationis, principatus alteri deferatur. illi delatum est, ut <lb/>
            Iesus eius filius diceretur, huic quasi principi familiae gentiumque <lb/>
            praerogatiua seruatur, ut ab Abraham generationis <note type="margin"> 1318 A </note> <lb n="20"/>
            dominicae manaret exordium; qui enim fidei auctor est, ipsum <lb/>
            adserere scriptura quoque debuit diuinae generationis auctorem. 
</p></div>