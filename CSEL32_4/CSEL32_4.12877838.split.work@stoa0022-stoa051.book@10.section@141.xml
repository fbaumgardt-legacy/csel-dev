<div xmlns="http://www.tei-c.org/ns/1.0" type="textpart" subtype="section" n="141"><p> Quis autem est Ioseph, cuius in tumulo ponitur? utique <note type="margin"><bibl n="urn:cts:greekLit:tlg0031.tlg003:23.50">23,50</bibl>. 53 </note> <lb n="10"/>
            ille iustus. bene ergo Christus monumento creditur iusti, ut <lb/>
            habeat ubi filius hominis caput reclinet et iustitiae habitatione <lb/>
            requiescat. bene autem nouo secundum litteram quidem, ne <lb/>
            alius suscitatus a perfidis diceretur, mystice uero quid possumus <lb/>
            intellegere nisi forte quia legimus: sepulchrum patens <lb n="15"/>
            est guttur eorum? ergo sepulchrum patens est guttur <lb/>
            hominis, in quo perfidia letalis et mortua uerba conduntur, <note type="margin"> c </note> <lb/>
            quod per uetustatem et incursionem aliquam bestiarum fatiscit <lb/>
            et soluitur. est ergo contrario monumentum in secretis <lb/>
            hominum, quod sibi in pectoribus duritiae gentilis penetrabili <lb n="20"/>
            uerbo iustus excidit, fidei atque doctrinae operibus perpolitum,  <lb/>
            ut praetenderet in nationibus uirtus Christi.</p></div>