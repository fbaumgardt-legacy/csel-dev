<div xmlns="http://www.tei-c.org/ns/1.0" type="textpart" subtype="section" n="95"><p>unus intra terram abscondisse se dicit, quod rationem, <lb n="5"/>
            quae ad imaginem et similitudinem dei est data nobis, studio <lb/>
            uoluptatis obruit et tamquam in foueam carnis abscondit. de <lb/>
            aliis siletur, qui quasi prodigi debitores quae acceperant perdiderunt <lb/>
            in duobus illis pauci sunt qui per duas uices ad <lb/>
            cultores uineae destinati sunt, in reliquis omnes Iudaei. quam <lb n="10"/>
            conparationem Matthaeus etiam nobis uoluit aptare, quod <lb/>
            similiter ut diues qui pecuniam suam non inpertit pauperibus <note type="margin"> E </note> <lb/>
            ita etiam qui doctrinae suae gratiam non diuidit inperitis, <lb/>
            docere cum possit, haut mediocris est reus culpae. de quo <lb/>
            quoniam in libris de fide scriptis diximus, transcurrere melius  <lb n="15"/>
            fuit.</p></div>