<div xmlns="http://www.tei-c.org/ns/1.0" type="textpart" subtype="section" n="225"><p>haec est prima confessio aput auctorem naturae, <lb/>
            praesulem misericordiae, arbitrum culpae. sed etsi deus nouit <lb/>
            omnia, uocem tamen tuae confessionis exspectat. ore enim <lb n="10"/>
            confessio fit ad salutem, quia ableuat pondus erroris <note type="margin"> D </note> <lb/>
            quisquis ipse se onerat et accusationis excludit inuidiam qui <lb/>
            accusatorem praeuenit confitendo; iustus enim in primordio <lb/>
            sermonis accusator est sui. frustra autem uelis occulere <lb/>
            quem nihil fallas et sine periculo prodas quod scias esse iam <lb n="15"/>
            cognitum. confitere magis, ut interueniat pro te Christus, quem <lb/>
            aduocatum habemus aput patrem, roget pro te ecclesia, inlacrimet <lb/>
            populus. nec uereare ne non inpetres. aduocatus spondet <lb/>
            ueniam, patronus promittit gratiam, reconciliationem <sic>tibipaternae</sic> <note type="margin"> E </note> <lb/>
            pietatis pollicetur adsertor. crede, quia ueritas est, adquiesce, <lb n="20"/>
            quia uirtus est. habet causam ut pro te interueniat, ne pro <lb/>
            te gratis mortuus sit. habet et causam ignoscendi pater, quia  <lb/>
            quod uult filius uult pater.</p></div>