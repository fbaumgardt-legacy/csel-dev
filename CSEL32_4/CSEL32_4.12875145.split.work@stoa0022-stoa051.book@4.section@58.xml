<div xmlns="http://www.tei-c.org/ns/1.0" type="textpart" subtype="section" n="58"><p>sabbato medicinae dominicae opera coepta significat, <note type="margin"><bibl n="urn:cts:greekLit:tlg0031.tlg003:4.31">4,31</bibl></note> <lb/>
            ut inde noua creatura coeperit, ubi uetus creatura ante desiuit <lb/>
            nec sub lege esse dei filium, sed supra legem in ipso principio <lb/>
            designaret nec <choice><sic>Bolui</sic><corr>solui</corr></choice> legem, sed inpleri. neque enim per<lb n="5"/>
            legem, sed uerbo factus est mundus, sicut legimus: uerbo <note type="margin"> B </note> <lb/>
            domini caeli firmati sunt. non soluitur ergo lex, sed <lb/>
            inpletur, ut fiat renouatio hominis iam labentis. unde et apostolus <lb/>
            ait: exspoliantes uos ueterem hominem induite <lb/>
            nouum, qui secundum Christum creatus est. et<lb n="10"/>
            bene sabbato coepit, ut ipsum se ostenderet creatorem, qui <lb/>
            opera operibus intexeret et persequeretur opus, quod ipse iam <lb/>
            coeperat, ut si domum faber renouare disponat, non a fundamentis, <lb/>
            sed a culminibus incipit soluere uetustatem. itaque  <lb/>
            ibi prius manum admouet, ubi ante desierat.</p></div>