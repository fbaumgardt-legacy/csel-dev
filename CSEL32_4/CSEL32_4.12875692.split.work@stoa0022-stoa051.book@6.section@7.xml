<div xmlns="http://www.tei-c.org/ns/1.0" type="textpart" subtype="section" n="7"><p>cantauit <lb/>
            enim Moyses, quando in mari rubro ad transitum Iudaeorum<lb n="5"/>
            fluctus obriguit, unda circumstetit eademque equos Aegyptiorum <lb/>
            ascensoresque refusa demersit. cantauit Esaias dilectae uineae <lb/>
            suae canticum, significans asperam flagitiis fore plebem, quae <lb/>
            fecundis prius erat uirtutibus fructuosa. cantauerunt Hebraei, <lb/>
            cum uestigia eorum tactu flammae rorantis umescerent et intus<lb n="10"/>
            extraque ardentibus omnibus solos tamen ignis innoxius <note type="margin"> F </note> lamberet <lb/>
            nec adureret. Ambacum quoque cantico publicam doctus <lb/>
            mulcere maestitiam prophetauit dulcem domini fore fidelibus <lb/>
            passionem. cantauerunt ergo prophetae spiritalibus modulis <lb/>
            publicae salutis oracula resultantes, fleuerunt prophetae threnis<lb n="15"/>
            flebilibus dura Iudaeorum corda mulcentes. 
</p>
          </div>