<div xmlns="http://www.tei-c.org/ns/1.0" type="textpart" subtype="section" n="55"><p>non sic apostolus Petrus, qui primus dominicae <note type="margin"> c </note> <lb n="10"/>
            exsecutor sententiae, ut ostenderet non in uacuum domini <lb/>
            effusa mandata, cum posceretur a paupere, ut ei aliquid pecuniae <lb/>
            largiretur, ait: argentum atque aurum non habeo. <lb/>
            ille <choice><sic>glonatur</sic><corr>gloriatur</corr></choice> quod non habeat argentum atque aurum, uobis <lb/>
            pudori est minus adhuc habere quam cupitis? est ergo et<lb n="15"/>
            pauperies gloriosa, quia est et beata paupertas, sicut scriptum <lb/>
            est: beati pauperes spiritu; tamen non tam hoc gloriatur <lb/>
            Petrus quod argentum et aurum non habeat quam quod seruet <note type="margin"> D </note> <lb/>
            domini mandatum, qui praecepit: nolite aurum possidere, <lb/>
            hoc est dicere: uides me Christi esse discipulum et aurum <lb n="20"/>
            a me requiris? aliud nobis multo pretiosius auro donauit, ut <lb/>
            in nomine eius operemur. itaque non habeo quod non dedit. <lb/>
            sed quod dedit habeo: in nomine domini Iesu surge et  <lb/>
            ambula.</p></div>