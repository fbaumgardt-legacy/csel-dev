<div xmlns="http://www.tei-c.org/ns/1.0" type="textpart" subtype="section" n="98"><p>nonnulli etiam <lb/>
            de ipso Iohanne sic intellegunt, magnum quidem ita prophetam, <lb/>
            ut Christum agnosceret, adnuntiaret remissionem peccatorum <lb n="10"/>
            futuram, sed tamen non tamquam dubium, sed tamquam <lb/>
            pium uatem, quem uenturum crediderat non credidisse moriturum. <lb/>
            non igitur fide, sed pietate dubitauit. dubitauit et <note type="margin"> 1379 A </note> <lb/>
            Petrus dicens: propitius esto, domine! non fiet hoc. <lb/>
            ille fidei princeps, cui se Christus nondum dei filium dixerat <lb n="15"/>
            et tamen ille crediderat, de morte Christi nec Christo credidit. <lb/>
            pietatis adfectus, non indeuotionis est lapsus. denique alibi <lb/>
            lauari sibi pedes recusat, ubi mysterium non agnoscit, dum <lb/>
            dominico grauatur obsequio. ergo moriturum Christum nec <lb/>
            sancti crediderunt; quod enim oculus non uidit nec <lb n="20"/>
            auris audiuit nec in cor hominis ascendit, haec <note type="margin"> B </note> <lb/>
            praeparauit deus diligentibus eum. religiosis itaque <lb/>
            lapsus amoris fidem non inpedit. 
</p>
          </div>