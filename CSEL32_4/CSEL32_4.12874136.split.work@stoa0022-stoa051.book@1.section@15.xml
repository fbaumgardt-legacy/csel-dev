<div xmlns="http://www.tei-c.org/ns/1.0" type="textpart" subtype="section" n="15"><p>docet nos scriptura diuina non solum mores in his <lb/>
            qui praedicabiles sunt, sed etiam parentes oportere laudari,<note type="margin"> B </note> <lb n="10"/>
            ut ueluti transmissa inmaculatae puritatis hereditas in his <lb/>
            quos uolumus laudare praecellat. quae enim alia intentio <lb/>
            hoc loco sancti euangelistae nisi ut sanctus Iohannes Baptista <lb/>
            nobilitetur parentibus miraculis moribus munere passione? sic <lb/>
            etiam sancti Samuhel mater Anna laudatur, sic Isaac a parentibus<lb n="15"/>
            nobilitatem pietatis accepit, quam posteris dereliquit. <lb/>
            sacerdos itaque Zaccharias nec solum sacerdos, sed etiam de  <lb/>
            uice Abia, id est nobilis inter superiores semine.</p></div>