<div xmlns="http://www.tei-c.org/ns/1.0" type="textpart" subtype="section" n="19"><p>morale est omnibus, ut qui fidem exigunt fidem adstruant. <lb/>
            et ideo angelus cum abscondita nuntiaret, ut fides <lb/>
            adstrueretur exemplo, senioris feminae sterilisque conceptum <lb/>
            uirgini Mariae nuntiauit, ut possibile deo omne quod ei placuerit<lb n="10"/>
            adsereret. ubi audiuit hoc Maria, non quasi incredula <lb/>
            de oraculo nec quasi incerta de nuntio nec quasi dubitans <lb/>
            de exemplo, sed quasi laeta pro uoto, religiosa pro officio, <note type="margin"> E </note> <lb/>
            festina pro gaudio in montana perrexit. quo enim iam deo <lb/>
            plena nisi ad superiora cum festinatione contenderet? nescit <lb n="15"/>
            tarda molimina sancti spiritus gratia.</p></div>