<div xmlns="http://www.tei-c.org/ns/1.0" type="textpart" subtype="section" n="92"><p>etsi graue peccatum est, quod paenitentiae <lb/>
            tuae lacrimis ipse lauare non possis, fleat pro te mater <note type="margin"> B </note> ecclesia, <lb/>
            quae pro singulis tamquam pro unicis filiis uidua mater <lb/>
            interuenit; conpatitur enim quodam spiritali dolore naturae, <lb/>
            cum suos liberos letalibus uitiis ad mortem cernit urgueri. <lb n="5"/>
            uiscera sumus de uisceribus eius; sunt enim et spiritalia <lb/>
            uiscera, quae habet Paulus dicens: ita frater, ego te fruar <lb/>
            in domino: refice uiscera mea in Christo. nos ergo <lb/>
            uiscera ecclesiae sumus, quoniam membra sumus corporis eius, <lb/>
            de carne eius et de ossibus eius. doleat igitur pia mater,<note type="margin"> G </note> <lb n="10"/>
            adsistat et turba, non solum turba, sed etiam multa conpatiatur <lb/>
            bonae parenti. iam resurges in funere, iam liberaberis <lb/>
            a sepulchro; stabunt illi ministri tui funeris, incipies uitalia <lb/>
            loqui, timebunt omnes; unius enim exemplo plurimi corrigentur. <lb/>
            laudabunt etiam deum, qui tanta nobis remedia uitandae mortis <lb n="15"/>
            indulserit. 
</p>
          <p rend="script"><note type="margin"><bibl n="urn:cts:greekLit:tlg0031.tlg003:7.19">7,19</bibl></note> Et conuocauit duos de discipulis suis Iohannes <lb/>
            et misit ad eum dicens: tu es qui uenturus es an  <lb/>
            alium exspectamus?</p></div>