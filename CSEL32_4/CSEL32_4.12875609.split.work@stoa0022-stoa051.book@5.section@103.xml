<div xmlns="http://www.tei-c.org/ns/1.0" type="textpart" subtype="section" n="103"><p rend="script"> Quid existis in desertum uidere? harundinem <note type="margin"><bibl n="urn:cts:greekLit:tlg0031.tlg003:7.24">7,24</bibl></note> <lb n="10"/>
            uento moueri? ubi praemonuit discipulos Iohannis in crucem <lb/>
            dominicam esse credendum, redeuntibus illis conuersus ad <lb/>
            turbas coepit ad uirtutem pauperes prouocare, ne exaltati corde, <lb/>
            mente instabiles, consilio infirmi speciosa utilibus, aeternis <note type="margin"> B </note> <lb/>
            caduca praeferrent, sed humili spiritu crucem potius tollerent <lb n="15"/>
            quam faleras mundi huius extollerent et quasi beati pauperes, <lb/>
            qui nihil haberent saeculi quod amitterent, libenter corporis <lb/>
            uitam cum inmortali gloria conmutarent. non otiose igitur <lb/>
            sancti Iohannis hic persona laudatur, qui uitae amore posthabito  <lb/>
            iustitiae formam nec mortis terrore mutauit.</p></div>