<div xmlns="http://www.tei-c.org/ns/1.0" type="textpart" subtype="section" n="24"><p>bonus sponsus dominus Iesus; <lb/>
            hic nouo partu naturam initiauit, huic desponsata corruptelis <lb/>
            carnis absoluitur. non filios mortales requirit — non Euae<lb n="5"/>
            delectatur doloribus —, non uirum obnoxium culpae, non <note type="margin"> E </note> <lb/>
            hereditatem condemnati patris. uidit enim carnis ulcera quam <lb/>
            ante concupiscebat, aduertit non esse pulchritudinem ueram, <lb/>
            quae habeat uitiorum deformitatem. et ideo quid tibi cum <lb/>
            tali sponso, femina? require diligenter et in omni corpore inuenies <lb n="10"/>
            cicatricem. cognosce alium magis sponsum, qui circumdatur <lb/>
            luce, cuius species non potest interire. hunc tolle in <lb/>
            animum tuum, consecra in templo tuo, tolle in corpore tuo, <lb/>
            sicut scriptum est: tollite deum in corpore uestro. <note type="margin"> F </note> <lb/>
            huius thalamos ingredere nouos, huius spectato peregrinum<lb n="15"/>
            decorem, hunc indue, hunc uide ad dexteram patris et gaude <lb/>
            quia talem habes sponsum. hic te uestiet benedictionem, ne  <lb/>
            qua noceat scissura peccati.</p></div>