<div xmlns="http://www.tei-c.org/ns/1.0" type="textpart" subtype="section" n="223"><p>uenit ergo <lb/>
            pater familias et prima hora conduxit operarios, fortasse eos <lb n="10"/>
            qui a principio mundi usque ad diluuium iusti esse meruerunt, <lb/>
            de quibus dicit: et locutus sum ad uos ante lucem et <note type="margin">14 </note> <lb/>
            misi ad uos seruos meos prophetas ante lucem. <lb/>
            tertia post diluuium incipit Noe ceterorumque tempora conprehendens, <lb/>
            qui quasi boni operarii in uineam destinantur. ideo<lb n="15"/>
            quasi in prandio inebriatus est Noe. sextam et reliquas <lb/>
            Abrahae, Isaac et Iacob patriarcharum merita distingunt. nona <lb/>
            inclinante iam saeculo et tamquam pallescente luce uirtutis <lb/>
            lex et prophetae decoloratos mores hominum notauerunt. <note type="margin"> B </note> undecimam <lb/>
            et quod superest diei sacer producit aduentus. unde <lb n="20"/>
            et ipse in euangelio dicit: ambulate, dum lucem habetis. 
</p>
          </div>