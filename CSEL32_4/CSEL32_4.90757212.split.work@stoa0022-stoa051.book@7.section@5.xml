<div xmlns="http://www.tei-c.org/ns/1.0" type="textpart" subtype="section" n="5"><p>            mortuus est, cui iuxta dominicam sententiam inferi porta <lb/>
            praeualere non potuit, nec Iacobus et Iohannes mortui filii, <lb/>
            tonitrui, quibus in usum gloriae caelestis adsumtis non praeualent <lb/>
            terrena, sed subiacent. esto ergo et tu Petrus, deuotus <note type="margin"> c </note> <lb n="5"/>
            fidelis pacificus, ut portas ecclesiae aperias, portas mortis <lb/>
            euadas. esto filius tonitrui. dicis: quomodo possum esse filius <lb/>
            tonitrui? potes esse, si non in terra, sed in pectore Christi <lb/>
            recumbas. potes esse filius tonitrui, si te terrena non moueant, <lb/>
            sed ipse potius ea quae terrena sunt mentis tuae uirtute concutias. <lb/>
            tremat te terra, non capiat; uereatur caro potestatem <lb n="10"/>
            animi tui et concussa subdatur. eris filius tonitrui, si fueris <lb/>
            filius ecclesiae. dicat et tibi de patibulo crucis Christus: ecce <note type="margin"> D </note> <lb/>
            mater tua, dicat et ecclesiae: ecce filius tuus; tunc enim <lb/>
            incipies esse filius ecclesiae, cum in cruce uictorem uideris <lb/>
            Christum. nam qui crucem scandalum putat Iudaeus est, <lb n="15"/>
            ecclesiae filius non est; qui crucem stultitiam putat Graecus <lb/>
            est. ille est autem ecclesiae filius qui crucem <choice><sic>thumphum</sic><corr>triumphum</corr></choice> putat,  <lb/>
            si uocem Christi triumphantis agnoscat.</p></div>