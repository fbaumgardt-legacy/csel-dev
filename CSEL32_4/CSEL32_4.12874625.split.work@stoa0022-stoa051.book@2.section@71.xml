<div xmlns="http://www.tei-c.org/ns/1.0" type="textpart" subtype="section" n="71"><p>cibus <note type="margin"> C </note> <lb n="5"/>
            quoque propheticus index officii nuntiusque mysterii est. quid <lb/>
            enim tam otiosum ad hominis officium quam lucustas quaerere <lb/>
            et quid tam plenum ad uatis mysterium? nam quo magis <lb/>
            ad fructum inutiles, ad usum inertes, ad tactum fugaces, <lb/>
            uagae saltu, ore stridulae sunt lucustae, eo conuenientius his <lb n="10"/>
            populi figura gentilis aptatur, qui nullo usu laboris, nullo <lb/>
            operis sui fructu, sine grauitate, sine uoce sonum querellae <note type="margin"> D </note> <lb/>
            ederet, uerbum uitae ignoraret. hic igitur populus cibus est <lb/>
            prophetarum; nam quo numerosior populus congregatur, eo <lb/>
            uberior prophetici oris usus augetur. ecclesiae quoque gratia <lb n="15"/>
            praefiguratur in melle siluestri, non intra aluearium legis <lb/>
            plebis Iudaicae fetu repperta, sed in campis et foliis siluae <lb/>
            gentilium errore diffusa, iuxta quod dictum est: inuenimus  <lb/>
            eam in campis siluae.</p></div>