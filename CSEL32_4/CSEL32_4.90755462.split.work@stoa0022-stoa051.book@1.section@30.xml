<div xmlns="http://www.tei-c.org/ns/1.0" type="textpart" subtype="section" n="30"><p>ammonentur <lb n="10"/>
            etiam parentes gratias agere non minus pro ortu quam pro <note type="margin"> c </note> <lb/>
            meritis filiorum; non enim mediocre munus est dei dare <lb/>
            liberos propagatores generis, successionis heredes. lege Iacob <lb/>
            duodecim filiorum generatione gaudere, Abrahae filius datur, <lb/>
            Zaccharias exauditur. diuinum igitur munus fecunditas est <lb n="15"/>
            parentis. agant itaque patres gratias, quia generauerunt, filii, <lb/>
            quia generati sunt; matres, quia coniugii praemiis honorantur; <lb/>
            stipendia enim militiae suae filii sunt. uernet in dei laudem <lb/>
            terra, quia colitur, mundus, quia cognoscitur, ecclesia, quia <note type="margin"> D </note> <lb/>
            deuotae numero plebis augetur. nec otiose in principio statim <lb n="20"/>
            Genesis dei iussu coniugium copulatur nisi ut haeresis destruatur. <lb/>
            sic enim deus coniugium probauit, ut iungeret, sic <lb/>
            remuneratus est, ut quibus sterilitas filios denegasset pietas <lb/>
            diuina concederet. 
</p>
          </div>