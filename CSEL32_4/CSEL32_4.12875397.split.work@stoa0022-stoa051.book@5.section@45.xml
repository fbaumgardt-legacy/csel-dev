<div xmlns="http://www.tei-c.org/ns/1.0" type="textpart" subtype="section" n="45"><p>eligitur et Iudas, non per inprudentiam, sed per <note type="margin"> D </note> <note type="margin"><bibl n="urn:cts:greekLit:tlg0031.tlg003:6.16">6,16</bibl></note> <lb/>
            prouidentiam. quanta est ueritas, quam nec aduersarius minister <lb/>
            infirmat! quanta moralitas domini, qui periclitari magis aput <lb/>
            nos iudicium suum quam adfectum maluit! susceperat enim <lb n="15"/>
            hominis fragilitatem et ideo nec has partes recusauit infirmitatis <lb/>
            humanae. uoluit deseri, uoluit prodi. uoluit ab apostolo <lb/>
            suo tradi, ut tu a socio desertus, a socio proditus moderate <lb/>
            feras tuum errasse iudicium, perisse beneficium. 
</p>
          </div>