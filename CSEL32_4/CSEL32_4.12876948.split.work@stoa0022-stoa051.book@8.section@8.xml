<div xmlns="http://www.tei-c.org/ns/1.0" type="textpart" subtype="section" n="8"><p>ostendit autem hic locus quae propter <note type="margin"> 1472 A </note> <lb/>
            fragilitatem humanam scripta sunt non a deo scripta. unde et <lb/>
            apostolus denuntio inquit non ego, sed dominus uxorem <lb/>
            a uiro non discedere et infra caeteris inquit ego dico, <lb/>
            non dominus: si quis frater infidelem habet uxorem et <lb n="5"/>
            relinquit eam. itaque ubi est inpar coniugium, addidit: quod <lb/>
            si infidelis discedit, discedat. simul idem apostolus <lb/>
            negauit legis esse diuinae, ut coniugium qualecumque soluatur, <lb/>
            nec ipse praecepit nec dedit deserenti auctoritatem, <note type="margin"> B </note>  <lb/>
            sed culpam abstulit destituto.</p></div>