<div xmlns="http://www.tei-c.org/ns/1.0" type="textpart" subtype="section" n="52"><p>ueni, domine Iesu, doce nos ordinem beatitudinum <lb/>
            tuarum; neque enim sine ordine dixisti primo beatos pauperes <lb/>
            spiritu, secundo beatos mites et tertio beatos qui lugent. <lb/>
            etiamsi cognosco aliquid, tamen ex parte cognosco. si enim<lb n="5"/>
            Paulus ex parte cognouit, quantum ego possum cognoscere, <lb/>
            qui Paulo quantum uita tantum etiam uerbo inferior sum? <lb/>
            uita enim uerbum exigit et adquirit, sermo autem sine uita <note type="margin"> B </note> <lb/>
            non dei sermo. quanto me sapientior Paulus! ille gloriatur in <lb/>
            periculis, ego glorior in successibus; ille gloriatur, quia reuelationibus <lb n="10"/>
            non extollitur, ego, si quae reuelationes mihi <lb/>
            contingerent, gloriarer. sed tamen potest deus de lapidibus <lb/>
            homines suscitare et uerbum proferre de clausis, uocem elicere <lb/>
            de mutis. quodsi asinae oculos aperuit, ut uideret angelum, <lb/>
            potens est et nobis quoque aperire oculos, ut possimus dei<lb n="15"/>
            uidere mysterium. <note type="margin"> C </note> 
</p>
          </div>