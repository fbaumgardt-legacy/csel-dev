<div xmlns="http://www.tei-c.org/ns/1.0" type="textpart" subtype="section" n="134"><p> <lb/>
            cum in omnibus fere euangelicis locis spiritalis intellectus <lb/>
            operetur, tamen in praesenti maxime ne quem duritia nudae <lb n="10"/>
            expositionis offendat, spiritali altitudine sensus series <note type="margin"> F </note> temperanda <lb/>
            est, praesertim cum sacrosancta religio moralibus disciplinis <lb/>
            et mitibus pietatis exemplis etiam fidei exules ad <lb/>
            reuerentiam tamen sui clementer inuitet, ut praeuia fidei <lb/>
            disciplina mansuetudine sui superstitionum dura dissoluat et <lb n="15"/>
            obnoxias erroribus mentes cogat etiam fide credere, quas potuit <lb/>
            pietate mulcere. etenim cum fidei alta pectoribus non capiuntur <lb/>
            infirmis. per ea quae praecepta sunt ea quae ueneranda sunt <lb/>
            aestimantur. ut iusta de iusto, sancta de sancto bonorum <note type="margin"> 1443 A </note>  <lb/>
            suorum bonum testentur auctorem.</p></div>