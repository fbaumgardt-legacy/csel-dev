<div xmlns="http://www.tei-c.org/ns/1.0" type="textpart" subtype="section" n="51"><p> <lb/>
            deinde contuendum est quia non omnis honorificentiae studio <lb/>
            humilitas definitur; potes enim deferre alicui propter saeculi <lb/>
            gratiam, potentiae metum utilitatisque contuitum. tua <note type="margin"> 22,? sq. </note> aedificatio <lb n="10"/>
            quaeritur, non alterius honor, et ideo una datur omnibus <note type="margin"> c </note> <lb/>
            forma sententiae, ut non de praelatione iactantia sit, sed de <lb/>
            humilitate contentio, eoque se dominus proponit imitandum. <lb/>
            egebamus omnium, ipse nullo, et tamen praebuit se humilitatis <lb/>
            auctorem, cum discipulis ministraret. quod utique faciebat non  <lb n="15"/>
            studio utilitatis, sed exercitatione uirtutis.</p></div>