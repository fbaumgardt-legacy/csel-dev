<div xmlns="http://www.tei-c.org/ns/1.0" type="textpart" subtype="section" n="190"><p>me tamen sequi iuuat quod <lb/>
            ipse dominus docuit, fermentum ecclesiae spiritalem esse <lb/>
            doctrinam; nam cum scriptum sit: cauete a fermento <lb/>
            Pharisaeorum et cum apostolus dixerit: non in fermento<lb n="5"/>
            malitiae et nequitiae, ostenditur quia doctrina <lb/>
            fermentum est. sed aliud fermentum zizaniae, aliud fermentum <lb/>
            tritici, unde et bonis auctoribus adquiescimus, ut dicamus <lb/>
            quia ecclesia renatum hominem, qui est in corpore et anima <lb/>
            et spiritu, fermento sanctificat spiritali; sanctificatur enim corpus<lb n="10"/>
            atque anima et ipsa gratia spiritalis accepit sanctificationis <note type="margin"> 1457 A </note> <lb/>
            augmentum, cum per ecclesiae uelut quoddam fermentantis <lb/>
            officium scripturarumque doctrinam, quae uelut caelestium <lb/>
            conlatione sermonum et ubertate concrescit, infusus toto <lb/>
            homini atque permixtus usus inoleuerit, ut fiant unum etiam<lb n="15"/>
            ipsa fermentum. quod utique tunc fit, cum sibi tria haec pari <lb/>
            quadam cupiditatum lance consentiunt et aequalis adspirat <lb/>
            concordia uoluntatum. 
</p>
          </div>