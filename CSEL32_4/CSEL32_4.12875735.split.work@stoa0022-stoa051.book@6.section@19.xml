<div xmlns="http://www.tei-c.org/ns/1.0" type="textpart" subtype="section" n="19"><p> Etsi ad caput Christi adcedere non potes, tangat pedibus <lb/>
            suis caput tuum Christus. et fimbria curat eius et pedes curant. <lb/>
            expande capillos, sterne ante eum omnes tui corporis dignitates. <lb n="10"/>
            non mediocres capilli sunt, qui possunt pedes tergere <note type="margin"> I&gt; </note> <lb/>
            Christi. testatur hoc ille, qui quamdiu capillos habuit, uinci <lb/>
            nequiuit. denique et mulierem decaluatam orare non decet. <lb/>
            habeat plane capillos, quibus Christi circumuoluat uestigia, <lb/>
            quibus suae criniculis pulchritudinis et decoris sapientiae pedes <lb n="15"/>
            tergeat, ut extremo saltem diuinae rore uirtutis umescant, figat <lb/>
            iustitiae pedibus oscula sua. non mediocris haec meriti est. 
</p></div>