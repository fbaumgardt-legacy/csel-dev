<div xmlns="http://www.tei-c.org/ns/1.0" type="textpart" subtype="section" n="1">
          <p>Quoniam inquit multi conati sunt ordinare <note type="margin"> 1265 </note> <note type="margin"> <bibl n="urn:cts:greekLit:tlg0031.tlg003:1.1">1,1</bibl> </note> narrationem <lb/>
            rerum. pleraque nostrorum quemadmodum ueterum <lb/>
            Iudaeorum paribus et generibus formantur et causis <lb/>
            atque exemplorum similium pari usu exituque conueniunt <lb n="5"/>
            principioque rerum et fine concordant. nam sicut multi in <lb/>
            illo populo diuino infusi spiritu prophetarunt, alii autem prophetare <lb/>
            se pollicebantur et professionem destituebant <note type="margin"> C </note> mendacio <lb/>
            — erant enim pseudoprophetae potius quam prophetae, <lb/>
            sicut Ananias filius Azot, erat autem populi gratia discernere<lb n="10"/>
            spiritus, ut cognosceret quos referre deberet in numerum prophetarum, <lb/>
            quos autem quasi bonus nummularius inprobaret, <lb/>
            in quibus materia magis corrupta sorderet quam ueri splendor <lb/>
            luminis resultaret — sic et nunc in nouo testamento <lb/>
            multi euangelia scribere conati sunt, quae boni nummularii<lb n="15"/>
            non probarunt, unum autem tantummodo in quattuor libros <note type="margin"> D </note>  <lb/>
            digestum ex omnibus arbitrati sunt eligendum.</p></div>