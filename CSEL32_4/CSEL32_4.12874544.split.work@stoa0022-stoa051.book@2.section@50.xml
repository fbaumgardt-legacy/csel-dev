<div xmlns="http://www.tei-c.org/ns/1.0" type="textpart" subtype="section" n="50"><p>uidete ecclesiae surgentis exordium: <lb n="10"/>
            Christus nascitur et pastores uigilare coeperunt, qui gentium <lb/>
            greges pecudum modo ante uiuentes in aulam domini congregarent, <lb/>
            ne quos spiritalium bestiarum per offusas noctium <lb/>
            tenebras paterentur incursus. et bene pastores uigilant, quos <lb/>
            bonus pastor informat. grex igitur populus, nox saeculum, <note type="margin"> C </note> <lb n="15"/>
            pastores sunt sacerdotes. aut fortasse etiam ille sit pastor, <lb/>
            cui dicitur: esto uigilans et confirma, quia non solum <lb/>
            episcopos ad tuendum gregem dominus ordinauit, sed etiam <note type="margin"><bibl n="urn:cts:greekLit:tlg0031.tlg003:2.9">2,9</bibl></note> <lb/>
            angelos destinauit. ecce angelus domini stetit ante  <lb/>
            illos.</p></div>