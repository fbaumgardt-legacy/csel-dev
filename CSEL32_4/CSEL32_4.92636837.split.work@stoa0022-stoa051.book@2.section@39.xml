<div xmlns="http://www.tei-c.org/ns/1.0" type="textpart" subtype="section" n="39"><p>pulchre autem quod et praesidis nomen addidit, <note type="margin"> D </note> <lb/>
            ut senem temporis designaret. praeside inquit Syriae <lb/>
            Cyrino facta est haec prima professio, ut quasi consulem <lb/>
            quendam signi gratia huic libro euangelista adscripsisse <lb/>
            uideatur. nam si consules adscribuntur tabulis emtionis, quanto<lb n="5"/>
            magis <sic>redemtioni</sic> omnium debuit tempus adscribi! habes ergo <lb/>
            omnia quae in contractibus esse consuerunt, uocabulum summam <lb/>
            illic potestatem gerentis, diem, locum, causam. testes <lb/>
            quoque adhiberi solent; hos quoque natiuitati suae et <note type="margin"> E </note> generationi <lb/>
            secundum carnem Christus adhibuit, qui signarent euangelium,<lb n="10"/>
            dicens: uos eritis mihi testes in Hierusalem. <note type="margin"><bibl n="urn:cts:greekLit:tlg0031.tlg003:2.6">2,6</bibl> sq. </note> <lb/>
            Factum est autem, cum essent ibi, inpleti sunt <lb/>
            dies ut pareret. et peperit filium primogenitum et <lb/>
            pannis eum inuoluit et posuit in praesaepio, quia  <lb/>
            non erat locus in eo deuersorio.</p></div>