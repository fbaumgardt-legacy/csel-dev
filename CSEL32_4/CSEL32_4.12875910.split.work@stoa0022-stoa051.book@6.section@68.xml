<div xmlns="http://www.tei-c.org/ns/1.0" type="textpart" subtype="section" n="68"><p>fides igitur mpiimis <note type="margin"> D </note> <lb/>
            ecclesiae quaerenda mandatur, in qua si Christus, habitaturus <lb/>
            sit, haut dubie sit legenda. sin uero populus perfidus aut <lb/>
            praeceptor haereticus deformet habitaculum, uitanda haereticorum <lb/>
            conmunio, fugienda synagoga censetur. excutiendus<lb n="10"/>
            pedum puluis, ne fatiscentibus perfidiae sterilis siccitatibus <lb/>
            tamquam humi arido harenosoque mentis tuae uestigium <lb/>
            polluatur. nam sicut corporeas infirmitates populi fidelis <note type="margin"> E </note> suscipere <lb/>
            in se debet euangelii praedicator et tamquam propriis <lb/>
            inania gesta pulueri conparanda adleuare atque abolere uestigiis<lb n="15"/>
            iuxta quod scriptum est: quis infirmatur et non ego <lb/>
            infirmor? ita si qua est ecclesia, quae fidem respuat nec <lb/>
            apostolicae praedicationis fundamenta possideat, ne quam labem <lb/>
            perfidiae possit aspergere, deserenda est. quod apostolus quoque <lb/>
            euidenter adseruit dicens: haereticum hominem post<lb n="20"/>
            unam correptionem deuita. <note type="margin"> F </note> 
</p>
          </div>