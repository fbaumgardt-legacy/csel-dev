<div xmlns="http://www.tei-c.org/ns/1.0" type="textpart" subtype="section" n="10"><p> Quis liber inquit iste est repudii matris uestrae, quo <lb/>
            dimisi eam? audisti repudium, crede coniugium. audisti quid <lb/>
            Iudaeorum plebi ipse uir dicat: ecce in iniquitatibus uestris <lb/>
            uenditi estis et peccatis uestris dimisi matrem uestram. <lb/>
            mane ergo tu in domo patris, mane cum sponso, enitere<lb n="5"/>
            ut placeas uiro. mens, quae credidisti deo, esto fortis mulier, <lb/>
            qualis illa uel anima ecclesiastica uel ecclesia, de qua dicit <lb/>
            Salomon: mulierem fortem quis inueniet? <choice><sic>pretioaior</sic><corr>pretiosior</corr></choice> <note type="margin"> E </note> <lb/>
            autem est lapidibus pretiosis quae talis est: confidit <lb/>
            in ea uir suus. uideamus quid haec uiro faciat suo, quod<lb n="10"/>
            opus eius, quod sit obsequium, cur confidat in ea Christus. 
</p></div>