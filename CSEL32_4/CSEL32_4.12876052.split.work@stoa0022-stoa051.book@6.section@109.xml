<div xmlns="http://www.tei-c.org/ns/1.0" type="textpart" subtype="section" n="109"><p>sed quoniam nullus <note type="margin"> E </note> <lb/>
            hominum tantus esse potuit, qui totius mundi peccata tolleret, <lb/>
            neque Enoch neque Abraham neque Isaac, qui licet morti <lb/>
            se obtulerit, seruatus tamen est, quia omnia non poterat <lb/>
            abolere peccata — quis enim tantus homo, in quo omnium <lb n="10"/>
            peccata morerentur? — idcirco non unus e plebe, non unus <lb/>
            e numero, sed filius dei a deo patre electus est, qui cum <lb/>
            supra omnes esset, pro omnibus se posset offerre. quem mori <lb/>
            oportuit, ut cum esset fortior morte, alios liberaret factus <lb/>
            inter mortuos sine adiutorio liber, sine adiumento scilicet <lb n="15"/>
            <choice><sic>bominis</sic><corr>hominis</corr></choice> aut alicuius creaturae liber, a morte, et bene <lb/>
            liber, qui seruitutem cupiditatum reppulit, mortis uincla <lb/>
            nesciuit. 
</p>

</div>