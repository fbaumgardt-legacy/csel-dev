<div xmlns="http://www.tei-c.org/ns/1.0" type="textpart" subtype="section" n="46"><p rend="script"> Amen dico uobis quod nemo propheta acceptus <note type="margin"><bibl n="urn:cts:greekLit:tlg0031.tlg003:4.21">4,21</bibl></note> <lb/>
            est in patria sua. non mediocriter inuidia proditur, quae <lb/>
            ciuicae caritatis oblita in acerba odia causas amoris inflectit. <note type="margin"> E </note> <lb/>
            simul hoc exemplo pariter et oraculo declaratur quod frustra <lb/>
            opem misericordiae caelestis exspectes, si alienae fructibus <lb n="20"/>
            uirtutis inuideas; aspernator enim dominus inuidorum est et ab <lb/>
            his qui diuina beneficia in aliis persecuntur miracula suae <lb/>
            potestatis auertit. dominicae quippe carnis actus diuinitatis <lb/>
            exemplum est et inuisibilia nobis eius per ea quae sunt uisibilia <lb/>
            demonstrantur.</p></div>