<div xmlns="http://www.tei-c.org/ns/1.0" type="textpart" subtype="section" n="32"><p>en tempus acceptabile, quo <lb/>
            non hiemalibus perfidiae caligantis pruinis annus riget nec <lb/>
            altis niuibus informis crusta blasfemiae gelu durante concrescit, <lb/>
            sed procellis <choice><sic>sacnlegii</sic><corr>sacrilegii</corr></choice> liberata nouos fructus terra iam<note type="margin"> F </note> <lb n="10"/>
            parturit, ueteres parit; dissensionum quippe omnium procella <lb/>
            deferbuit, cuncti saecularis cupiditatis ardores aestusque omnis, <lb/>
            quibus Italiae populus per Iudaeicae olim, Arrianae proxime <lb/>
            scaeuitatis incendia coquebatur, sereno iam spiramine temperatur. <lb/>
            sedata tempestas est, concordia nauigat, fides spirat,<lb n="15"/>
            certatim nautae repetunt fidei quos reliquere portus et dulcia <note type="margin"> 1502 A </note> <lb/>
            patriis oscula litoribus affigunt liberatos se periculis, absolutos  <lb/>
            erroribus gratulantes.</p></div>