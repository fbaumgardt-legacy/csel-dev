<div xmlns="http://www.tei-c.org/ns/1.0" type="textpart" subtype="section" n="53"><p rend="script"> Beati inquit pauperes. non omnes beati pauperes; paupertas <lb/>
            enim media est. possunt et boni esse et mali pauperes, <lb/>
            nisi forte ille intellegendus pauper beatus, quem propheta <lb/>
            descripsit dicens quia melior pauper iustus quam diues<lb n="20"/>
            mendax. beatus pauper qui clamauit, et dominus exaudiuit <lb/>
            eum, pauper a crimine, pauper a uitiis, pauper in quo <lb/>
            mundi princeps nihil inuenit, pauper illius aemulus pauperis, <lb/>
            qui cum diues esset, propter nos pauper factus est. unde plene <note type="margin"> D </note> <lb/>
            Matthaeus aperuit dicens: beati pauperes spiritu; pauper  <lb n="25"/>
            enim spiritu non inflatur, non extollitur mente carnis suae.</p></div>