<div xmlns="http://www.tei-c.org/ns/1.0" type="textpart" subtype="section" n="72"><p>nequaquam igitur talem dominum deseramus, <lb/>
            qui pro uniuscuiusque uiribus inpertire nobis alimenta dignatur, <lb/>
            ne aut infirmum ualidior cibus opprimat aut ualidum exilia <lb/>
            alimenta non satient; qui enim infirmus est holera manducet.<lb n="10"/>
            et ille qui iam uidetur laqueos infirmitatis euadere de. <lb/>
            quinque istis manducet panibus et duobus piscibus. certe <note type="margin"> E </note> <lb/>
            si petere cibum ueretur, ipse relictis suis omnibus festinet <lb/>
            ad dei uerbum. dum audire incipit, incipit esurire. incipiunt <lb/>
            apostoli esurientem uidere. etsi illi adhuc non intellegunt<lb n="15"/>
            quid esuriat, intellegit Christus. scit quod non saecularem <lb/>
            cibum esuriat, sed cibum Christi dicat. dimittere <lb/>
            eos ieiunos nolo, ne deficiant in uia: bonus dominus  <lb/>
            studia exigit, uires ministrat.</p></div>