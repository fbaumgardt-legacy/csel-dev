<div xmlns="http://www.tei-c.org/ns/1.0" type="textpart" subtype="section" n="77"><p> Noli ergo deficere a disciplina dei neque fatigeris, cum ab <lb/>
            eo increparis. non fatigeris nunc, ne postea fatigeris. quid enim <lb/>
            respondebis ei aut quomodo te excusabis, si escae uirtutem <lb/>
            quam ministrat amiseris? non potes dicere quia escam non <lb/>
            dedit, quia dat omnibus. non potes dicere quia noluit te bonum <lb n="5"/>
            facere, ante quem posuit bonum et malum, ut non ex <note type="margin"> 1402 A </note> necessitate <lb/>
            bonum tuum esset, sed uoluntarium. multum <lb/>
            enim refert inter eum qui necessitate inuitus aliquid agit et <lb/>
            inter eum qui ex uoluntate quod bonum est eligit; si enim <lb/>
            inuitus hoc ago, dispensatio mihi credita est; si <lb n="10"/>
            uolens, mercedem habeo. consideremus ergo quia stabimus <lb/>
            ante tribunal Christi et, si opus nostrum arserit, non habebimus <lb/>
            quod excusare possimus. dicet etenim quod iam per <lb/>
            prophetam locutus est: populus meus, quid feci tibi aut <note type="margin"> B </note> <lb/>
            in quo molestus tibi fui? responde mihi. dicet ei qui in <lb n="15"/>
            uia defecerit: qua ratione defecisti in uia? nonne panes feci, <lb/>
            nonne benedixi, nonne iussi dari? sed cur tu accipere noluisti? 
</p></div>