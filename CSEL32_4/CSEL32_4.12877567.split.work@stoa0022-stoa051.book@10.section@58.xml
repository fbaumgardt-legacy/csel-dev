<div xmlns="http://www.tei-c.org/ns/1.0" type="textpart" subtype="section" n="58"><p>sed quid mirum <lb/>
            si pro omnibus doluit qui pro uno fleuit? quid mirum si<lb n="5"/>
            moriturus pro omnibus taedeat, qui Lazarum resuscitaturus <lb/>
            illacrimat? sed et ibi piae sororis lacrimis commouetur, quia <lb/>
            mentem humanam tangebant, et hic alto operatur affectu, ut <lb/>
            quia in carne sua peccata nostra perimebat, maerorem quoque <lb/>
            animae nostrae suae animae maeror aboleret. et fortasse ideo<note type="margin"> 1517 A </note> <lb n="10"/>
            tristis est, quia post Adae lapsum tali transitu nobis erat ex <lb/>
            hoc saeculo recedendum, ut mori esset necesse: deus enim <lb/>
            mortem non fecit nec laetatur perditione uiuorum <lb/>
            et ideo fastidit quod ipse non fecit. 
</p>
          </div>