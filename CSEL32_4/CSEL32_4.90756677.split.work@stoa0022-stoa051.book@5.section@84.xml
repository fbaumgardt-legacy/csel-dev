<div xmlns="http://www.tei-c.org/ns/1.0" type="textpart" subtype="section" n="84"><p>quantum autem diuinae <note type="margin"><bibl n="urn:cts:greekLit:tlg0031.tlg003:7.6">7,6</bibl></note> <lb/>
            humilitatis insigne, ut caeli dominus nequaquam dedignaretur <lb/>
            centurionis seruulum uisitare! elucet fides in operibus, sed <lb/>
            plus operatur humanitas in affectibus. quod utique non ideo <note type="margin"> E </note> <lb n="10"/>
            faciebat, quia absens curare non poterat, sed ut formam tibi <lb/>
            daret humilitatis imitandae, qua iuxta humilioribus doceret ac <lb/>
            superioribus deferendum. denique alibi regulo dicit: uade; <lb/>
            filius tuus uiuit, ut scias et potentiam diuinitatis et <lb/>
            humilitatis gratiam. ibi noluit pergere, ne in reguli filio uideretur <lb n="15"/>
            magis diuitiis detulisse, hic ipse perrexit, ne uideretur <lb/>
            in centurionis famulo condicionem despexisse seruilem; omnes  <lb/>
            enim, seruus et liber, in Christo unum sumus.</p></div>