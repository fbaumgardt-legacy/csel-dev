<div xmlns="http://www.tei-c.org/ns/1.0" type="textpart" subtype="section" n="23"><p> <lb/>
            qui igitur quadrare poterit discordia litterarum? sed quia <note type="margin"> c </note> <lb/>
            ibi bellum est, conuertamur ad spiritum pacis; pax enim <lb/>
            dixit: mulier cum parturit, tristitiam habet, quia<lb n="5"/>
            uenit hora eius; cum autem pepererit, iam non <lb/>
            meminit tristitiae et subiecit: et uos modo quidem <lb/>
            tristitiam habetis, iterum autem uidebo uos et <lb/>
            gaudebit cor uestrum, ut ostenderet perfectorum esse <lb/>
            laetari, nutare infirmorum quasi adhuc incerta metuentium. <lb n="10"/>
            sed et hic in superioribus dixit: edebant e t bibebant, <lb/>
            nubebant et uxores ducebant, ligantes scilicet se in <note type="margin"> D </note> <lb/>
            hanc uitam et sollicitudinibus saecularibus uincientes. <choice><sic>bae</sic><corr>hae</corr></choice> <lb/>
            sunt utique praegnates, quibus uae dicitur, quae aruinam <lb/>
            suae carnis extendant et quibus intimorum gressus pigrescat  <lb n="15"/>
            animorum, effetae uirtutum fetaeque uitiorum.</p></div>