<div xmlns="http://www.tei-c.org/ns/1.0" type="textpart" subtype="section" n="36"><p>de ortu saluatoris dicturi non <note type="margin"> C </note> putamus <lb/>
            alienum ut quo natus sit tempore requiramus. quid enim <lb/>
            professio saecularium ad generationem domini pertinet nisi <lb/>
            ut aduertamus hoc quoque diuinum esse mysterium, quia. <lb/>
            dum professio saecularis optenditur, spiritalis inpletur, non<lb n="10"/>
            terrarum regi dicenda, sed caeli? professio ista fidei census <lb/>
            animorum est; abolito enim synagogae censu uetusto nouus <lb/>
            census ecclesiae parabatur, qui tormenta non exigeret, sed <lb/>
            auferret, et spiritaliter in typo plebis sua iam Christo nomina <note type="margin"> D </note> <lb/>
            conferebat. non hic spatia terrarum, sed mentium animorumque<lb n="15"/>
            censentur nec describuntur limites, sed proferuntur, nec <lb/>
            aetas ulla distinguitur, sed omnis adscribitur; nullus enim ab <lb/>
            hoc inmunis est censu, quia omnis aetas munifica Christo <lb/>
            est, quem uagientes pueri martyrio confitentur, quem intra <lb/>
            uterum positi exsultatione testantur. nihil in hoc censu uerearis<lb n="20"/>
            terribile, nihil inmite, nihil triste; sola unumquemque fides <lb/>
            signat. uis Christi audire censores? iubentur censere sine <note type="margin"> E </note> <lb/>
            uirgis nec terrore, sed gratia plebem quaerere, recondere gladium, <lb/>
            non possidere aurum. talibus censoribus adquisitus est  <lb/>
            orbis.</p></div>