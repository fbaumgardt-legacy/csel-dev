<div xmlns="http://www.tei-c.org/ns/1.0" type="textpart" subtype="section" n="209"><p> Gaudeamus igitur quoniam ouis illa, quae perierat in Adam,<note type="margin"> F </note> <lb n="15"/>
            leuatur in Christo. umeri Christi crucis brachia sunt. illic <lb/>
            peccata mea deposui, in illa patibuli nobilis ceruice requieui. <lb/>
            ouis illa genere est una, non specie; unum enim omnes <lb/>
            corpus sumus sed multa membra et ideo scriptum est: uos <lb/>
            autem corpus estis Christi et membra ex membris<lb n="20"/>
            eius. uenit itaque filius hominis saluum facere quod <lb/>
            perierat, omnes scilicet, quia sicut in Adam omnes moriuntur,  <lb/>
            ita in Christo omnes uiuificantur.</p></div>