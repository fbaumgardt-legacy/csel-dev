<div xmlns="http://www.tei-c.org/ns/1.0" type="textpart" subtype="section" n="3"><p>sed tamen docent uos sanctae litterae  <lb n="5"/>
            quemadmodum poenas impii sint daturi. nam quia peccata <lb/>
            in corporibus contraxerunt, rursus carne induentur, ut in corporibus <lb/>
            piaculum soluant: et tamen non erit caro illa, quam <lb/>
            deus homini superiecerit, huic terrenae similis, sed insolubilis <lb/>
            ac permanens in aeternum, ut sufficere possit cruciatibus et <lb n="10"/>
            igni sempiterno, cuius natura diuersa est ab hoc nostro, quo <lb/>
            ad uitae necessaria utimur, qui nisi alicuius materiae fomite <lb/>
            alatur, extinguitur.</p></div>