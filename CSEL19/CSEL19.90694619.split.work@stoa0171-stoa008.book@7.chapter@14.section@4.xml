<div xmlns="http://www.tei-c.org/ns/1.0" type="textpart" subtype="section" n="4"><p>Plato et multi alii philosophorum cum ignorarent <lb/>
            originem rerum supremumque illut tempus quo mundus <lb n="15"/>
            esset effectus, multa milia saeculorum fluxisse dixerunt, ex quo <lb/>
            hic pulcherrimus mundi extiterit ornatus, secuti fortasse Chaldaeos, <lb/>
            qui, ut Cicero tradit in libro de diuinatione primo, quadringenta <lb/>
            septuaginta milia annorum monumentis conprehensa <lb/>
            se habere delirant: in quo se quia posse argui non putabant,  <lb n="20"/>
            liberum sibi crediderunt esse mentiri.</p></div>