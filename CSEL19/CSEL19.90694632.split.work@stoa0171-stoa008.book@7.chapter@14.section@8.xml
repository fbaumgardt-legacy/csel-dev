<div xmlns="http://www.tei-c.org/ns/1.0" type="textpart" subtype="section" n="8"><p>hic est autem dies sabbati, qui lingua Hebraeorum  <lb/>
            a numero nomen accepit, unde septenarius numerus <lb n="10"/>
            legitimus ac plenus est. nam et dies septem sunt quibus per <lb/>
            uicem reuolutis orbes conficiuntur annorum et septem stellae <lb/>
            quae non occidunt et septem sidera quae uocantur errantia, <lb/>
            quorum dispares cursus et inaequabiles motus rerum ac temporum <lb/>
            uarietates efficere creduntur.</p></div>