<div xmlns="http://www.tei-c.org/ns/1.0" type="textpart" subtype="section" n="19"><p>liquido  <lb/>
            igitur apparet eum qui uitae dux et iustitiae sit magister <lb/>
            corporalem esse oportere nec aliter fieri posse ut sit illius plena <lb/>
            et perfecta doctrina habeatque radicem ac fundamentum stabilisque <lb n="10"/>
            aput homines ac fixa permaneat, ipsum autem subire <lb/>
            carnis et corporis inbecillitatem uirtutemque in se recipere <lb/>
            cuius doctor est, ut eam simul et uerbis doceat et factis; item, <lb/>
            subiectum esse morti et passionibus cunctis, quoniam et in <lb/>
            passione toleranda et in morte subeunda uirtutis officia uersantur. <lb n="15"/>
            quae omnia ut dixi consummatus doctor perferre debet, <lb/>
            ut doceat posse perferri. 
</p>
          </div>