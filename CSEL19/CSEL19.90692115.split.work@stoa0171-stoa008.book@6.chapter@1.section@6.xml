<div xmlns="http://www.tei-c.org/ns/1.0" type="textpart" subtype="section" n="6"><p>quin etiam sacras dapes apparant et exquisitas epulas <lb/>
            quasi aliquid inde libaturis offerunt. quidquid aspectu rarum,<lb n="5"/>
            quidquid opere aut odore pretiosum est, haec grata esse diis suis <lb/>
            non ex aliqua diuinitatis ratione, quam nesciunt, sed ex suis <lb/>
            cupiditatibus iudicant nec intellegunt terrenis opibus deum non <lb/>
            indigere. nihil enim sapiunt nisi terram bonaque et mala solius  <lb/>
            corporis sensu ac uoluptate perpendunt.</p></div>