<div xmlns="http://www.tei-c.org/ns/1.0" type="textpart" subtype="section" n="14"><p>quae ratio est ut Christum timeant, Iouem non  <lb/>
            timeant, nisi quod idem sunt daemones quos uulgus deos <lb/>
            esse opinatur? denique si constituantur in medio et is quem <lb/>
            constat incursum daemonis perpeti et Delphici Apollinis <lb/>
             uates, eodem modo dei nomen horrebunt et tam celeriter <lb n="10"/>
            excedet de uate suo Apollo quam ex homine spiritus ille daemonicus <lb/>
            et adiurato fugatoque deo suo uates in perpetuum <lb/>
            conticescet. ergo idem sunt daemones quos fatentur execrandos <lb/>
            esse, idem dii, quibus supplicant.</p></div>