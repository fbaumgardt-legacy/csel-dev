<div xmlns="http://www.tei-c.org/ns/1.0" type="textpart" subtype="section" n="2"><p>uidetisne igitnr, <lb/>
            ut a physicis rebus bene atque utiliter inuentis tracta <lb/>
            ratio est ad commenticios ac fictos deos? quae res <lb/>
            genuit falsas opiniones erroresque turbulentos et <lb/>
            superstitiones paene aniles. et formae enim nobis <lb n="5"/>
            deorum et aetates et uestitus ornatusque noti sunt, <lb/>
            genera praeterea, coniugia cognationes omniaque <lb/>
            traducta ad similitudinem inbecillitatis humanae. 
</p></div>