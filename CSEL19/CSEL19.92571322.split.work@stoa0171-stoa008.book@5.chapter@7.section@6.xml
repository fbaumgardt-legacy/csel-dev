<div xmlns="http://www.tei-c.org/ns/1.0" type="textpart" subtype="section" n="6"><p> <lb/>
            quomodo enim patientia uim suam nomenque retineret, si nihil <lb/>
            esset quod pati cogeremur? quomodo laudem mereretur deuota <lb/>
            deo suo fides, nisi esset aliquis qui a deo uellet auertere? <lb n="5"/>
            nam ideo potentiores esse iniustos permisit, ut cogere ad malum <lb/>
            possent, ideo plures, ut uirtus esset pretiosa, quod rara <lb/>
            est. quod quidem ipsum Quintilianus egregie ac breuiter  <lb/>
            ostendit in Capite obuoluto.</p></div>