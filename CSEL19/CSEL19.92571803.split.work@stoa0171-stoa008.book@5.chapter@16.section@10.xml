<div xmlns="http://www.tei-c.org/ns/1.0" type="textpart" subtype="section" n="10"><p>quid ergo iustus faciet, si  <lb/>
            forte naufragium fecerit et aliquis inbecillior uiribus <lb/>
            <sic>tabu</sic> <sic>lam</sic> ceperit? nonne illum tabula deturbabit, ut <lb n="5"/>
            ipse conscendat eaque nixus euadat, maxime cum sit <lb/>
            nullus medio mari testis? si sapiens est, faciet: ipsi <lb/>
            enim pereundum est, nisi fecerit; si autem mori maluerit <lb/>
            quam manus inferre alteri, iam iustus ille, sed <lb/>
            (idem) stultus est, qui uitae suae non parcat, dum <lb n="10"/>
            parcit alienae.</p></div>