<div xmlns="http://www.tei-c.org/ns/1.0" type="textpart" subtype="section" n="15"><p>aput Ciceronem Catulus in Hortensio <lb/>
            philosophiam rebus omnibus praeferens malle se dicit <lb/>
            uel unum paruum de officio libellum quam longam <lb n="10"/>
            orationem pro seditioso homine Cornelio. quae sententia <lb/>
            non utique Catuli, qui illut fortasse non dixit, sed Ciceronis <lb/>
            est putanda, qui scripsit, credo ut libros quos de officiis erat <lb/>
            scripturus commendaret: in quibus ipsis nihil esse testatur <lb/>
            in omni philosophia melius et fructuosius quam praecepta <lb n="15"/>
            uitae dare.</p></div>