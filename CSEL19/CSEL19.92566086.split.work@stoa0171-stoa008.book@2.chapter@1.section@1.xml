<div xmlns="http://www.tei-c.org/ns/1.0" type="textpart" subtype="section" n="1">
         <p rend="script">Quamquam primo libro religiones deorum falsas esse monstrauerim,  <lb n="5"/>
            quod ii quorum uarios dissimilesque cultus per <lb/>
            uniuersam terram consensus hominum stulta persuasione suscepit, <lb/>
            mortales fuerint functique uita diuinae necessitati morte <lb/>
            concesserint, tamen ne qua dubitatio relinquatur, hic secundus <lb/>
            liber fontem ipsum patefaciet errorum causasque omnes <lb n="10"/>
            explicabit, quibus decepti homines et primitus deos esse crediderint <lb/>
            et postmodum persuasione inueterata in susceptis prauissime <lb/>
            religionibus perseuerauerint.</p></div>