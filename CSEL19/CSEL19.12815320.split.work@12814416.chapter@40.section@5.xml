<div xmlns="http://www.tei-c.org/ns/1.0" type="textpart" subtype="section" n="5"><p>quod futurum  <lb n="5"/>
            ante annos mille paulo amplius Salomon in Sapientia pronuntiauerat <lb/>
            his uerbis: circumueniamus iustum, quoniam <lb/>
            insuauis est nobis et exprobrat nobis peccata legis. <lb/>
            promittit scientiam dei se habere et filium dei se nominat. <lb/>
            factus est nobis in traductionem cogitationum <lb n="10"/>
            nostrarum, grauis est nobis etiam ad uidendum, quoniam <lb/>
            dissimilis est aliis uita illius et mutatae sunt <lb/>
            uiae illius. tamquam nugaces aestimati sumus ab <lb/>
            illo, continet se a uiis nostris quasi ab inmunditiis <lb/>
            et praefert nouissima iustorum et gloriatur patrem <lb n="15"/>
            dominum. uideamus ergo si sermones illius ueri sunt, <lb/>
            et temptemus quae euentura sunt illi. contumelia et <lb/>
            tormenta interrogemus eum, et sciamus reuerentiam <lb/>
            illius et probemus  <milestone unit="altpage" n="34a"/>   patientiam illius. morte turpissima  <lb/>
            condemnemus eum. haec cogitauerunt, et errauerunt: <lb n="20"/>
            excaecauit enim illos stultitia eorum et <lb/>
            nescierunt sacramenta dei.</p></div>