<div xmlns="http://www.tei-c.org/ns/1.0" type="textpart" subtype="section" n="1">
<p><milestone unit="altchapter" n="49"/>  Si ergo Iudaei a deo reiecti sunt, sicut sacrarum <lb/>
            scripturarum fides indicat, gentes autem, sicut uidemus, adscitae <lb/>
            ac de tenebris huius uitae saecularis deque uinculis daemonum<lb n="20"/>
            liberatae, nulla igitur alia spes homini proposita est, nisi ueram <lb/>
            religionem ueramque sapientiam, quae in Christo est, fuerit secutus: <lb/>
            quem qui ignorat, a ueritate ac deo semper alienus est. 
</p></div>