<div xmlns="http://www.tei-c.org/ns/1.0" type="textpart" subtype="section" n="3"><p>cuius uiae species et figura sic est conposita in aspectum,  <lb/>
            ut plana et patens et omni genere florum atque fructuum delectabilis <lb/>
            esse uideatur. in ea enim posuit deus omnia quae <lb/>
            pro bonis habentur in terra, opulentiam dico, honorem quietem <lb/>
            uoluptatem inlecebras omnes, sed cum his pariter iniustitiam <lb n="15"/>
            crudelitatem superbiam perfidiam libidinem cupiditatem discordiam <lb/>
            ignorantiam mendacium stultitiam ceteraque uitia. exitus <lb/>
            autem huius uiae talis est.</p></div>