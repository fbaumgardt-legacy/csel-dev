<div xmlns="http://www.tei-c.org/ns/1.0" type="textpart" subtype="section" n="2"><p>hic plane non respexit ad commune <lb/>
            philosophiae nomen. quae cum sit in plures sectas disciplinasque <lb n="15"/>
            diffusa nihilque habeat certi, nihil denique de quo uniuersi <lb/>
            una mente ac uoce consentiant, quid potest esse tam <lb/>
            falsum quam regulam uitae philosophiam nominari, in qua <lb/>
            diuersitas praeceptorum rectum iter inpediat et turbet aut <lb/>
            legem bene uiuendi, cuius capita longe dissonant, aut scientiam <lb n="20"/>
            uitae agendae, in qua nihil aliut efficitur contraria saepe  <lb/>
            dicendo quam ut nemo quicquam sciat?</p></div>