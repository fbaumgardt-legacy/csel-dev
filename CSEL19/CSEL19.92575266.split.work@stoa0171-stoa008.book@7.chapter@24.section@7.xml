<div xmlns="http://www.tei-c.org/ns/1.0" type="textpart" subtype="section" n="7"><p>            tunc auferentur a mundo tenebrae illae quibus obfundetur <lb/>
            atque occaecabitur caelum, et luna claritudinem solis accipiet <lb/>
            nec minuetur ulterius, sol autem septies tanto quam nunc est <lb/>
            clarior fiet. terra uero aperiet fecunditatem suam et uberrimas <lb/>
            fruges sua sponte generabit, rupes montium melle sudabunt,<lb n="5"/>
            per riuos uina decurrent et flumina lacte inundabunt: <lb/>
            mundus denique ipse gaudebit et omnis rerum natura laetabitur <lb/>
            erepta et liberata dominio mali et impietatis et sceleris  <lb/>
            et erroris.</p></div>