<div xmlns="http://www.tei-c.org/ns/1.0" type="textpart" subtype="section" n="6"><p>potuerunt enim sic quaerere:  <lb/>
            quodcumque est summum bonum, necesse est omnibus <lb/>
            esse propositum. uoluptas est quae adpetitur a cunctis, sed <lb/>
            haec et communis est cum beluis et honesti uim non habet <lb/>
            et satietatem adfert et nimia nocet et processu minuitur aetatis <lb n="10"/>
            et multis non contingit; nam qui opibus carent, quorum maior <lb/>
            est numerus, etiam uoluptate careant necesse est. non est <lb/>
            igitur summum bonum, sed ne bonum quidem uoluptas.</p></div>