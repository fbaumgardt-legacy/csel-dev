<div xmlns="http://www.tei-c.org/ns/1.0" type="textpart" subtype="section" n="4"><p> <lb/>
            et tamen cum in tam paruo circulo, qui propter longinquitatem <lb/>
            non amplius quam humani capitis uidetur habere mensuram,<lb n="5"/>
            tantum sit fulgoris, ut eum mortalium luminum acies non <lb/>
            queat contueri et si paulisper intenderis, hebetatos oculos caligo <lb/>
            ac tenebrae consequantur, quid tandem luminis, quid claritatis <lb/>
            aput ipsum deum, penes quem nulla nox est, esse arbitremur? <lb/>
            qui hanc ipsam lucem sic moderatus est, ut neque nimio fulgore<lb n="10"/>
            neque calore uehementi noceret animantibus tantumque <lb/>
            istarum rerum dedit ei, quantum aut mortalia corpora pati  <lb/>
            possent aut frugum maturitas postularet.</p></div>