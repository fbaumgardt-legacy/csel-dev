<div xmlns="http://www.tei-c.org/ns/1.0" type="textpart" subtype="section" n="15"><p>
            et Seneca non sunt inquit mille anni, ex quo initia sapientiae  <lb/>
            mota sunt. multis igitur saeculis humanum genus <lb/>
            sine ratione uixit: quod inridens Persius <lb/>
<quote>
            <l part="F">postquam inquit sapere urbi </l><lb/>
            <l part="I">cum pipere et palmis uenit, </l><lb n="15"/>
</quote>
            tamquam sapientia cum saporis mercibus fuerit inuecta. quae <lb/>
            si est secundum hominis naturam, cum homine ipso coeperit <lb/>
            necesse est, si uero non est, ne capere quidem illam posset <lb/>
            humana natura.</p></div>