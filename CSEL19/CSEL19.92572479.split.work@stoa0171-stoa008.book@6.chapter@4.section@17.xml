<div xmlns="http://www.tei-c.org/ns/1.0" type="textpart" subtype="section" n="17"><p>sic  <lb/>
            in omni hac uita, quia nobis aduersarium deus reseruauit, ut <lb/>
            possemus capere uirtutem, omittenda est praesens uoluptas, ne <lb/>
            hostis opprimat, uigilandum, stationes agendae, militares expeditiones <lb/>
            obeundae, fundendus ad ultimum cruor, omnia denique <lb n="5"/>
            amara et grauia patienter ferenda, eo quidem promptius, <lb/>
            quod nobis imperator noster deus praemia pro laboribus aeterna <lb/>
            constituit.</p></div>