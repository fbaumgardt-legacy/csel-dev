<div xmlns="http://www.tei-c.org/ns/1.0" type="textpart" subtype="section" n="6"><p>et nobis utique facillimum est exsequi hanc partem <lb/>
            quamlibet copiose: sed quia multum inter philosophos agitata <lb n="10"/>
            res est et prouidentiam tollentibus satis responsum uidetur ab <lb/>
            hominibus argutis et eloquentibus et de sollertia diuinae prouidentiae <lb/>
            per totum hoc opus quod suscepimus sparsim dicere <lb/>
            nos necesse est, omittamus in praesenti hanc quaestionem, <lb/>
            quae cum ceteris sic cohaeret, ut nihil a nobis uideatur disseri <lb n="15"/>
            posse, ut non simul de prouidentia disseratur. 
</p>
          </div>