<div xmlns="http://www.tei-c.org/ns/1.0" type="textpart" subtype="section" n="2"><p> <lb/>
            deus autem, qui unus est, quoniam utramque personam sustinet<lb n="5"/>
            et patris et domini, et amare eum debemus, quia filii <lb/>
            sumus, et timere, quia serui. non potest igitur nec religio a <lb/>
            sapientia separari nec sapientia a religione secerni, quia idem <lb/>
            deus est qui et intellegi debet, quod est sapientiae, et honorari,  <lb/>
            quod est religionis.</p></div>