<div xmlns="http://www.tei-c.org/ns/1.0" type="textpart" subtype="section" n="6"><p>exponam <lb/>
            igitur rationem mundi, ut facile possit intellegi et quando et <lb/>
            quare sit effectus a deo, quod Plato, qui de mundi fabricatione<lb n="5"/>
            disseruit, nec scire poterat nec explicare: quippe qui caeleste <lb/>
            mysterium, quod non nisi prophetis ac deo docente discitur, <lb/>
            ignorabat ideoque in perpetuum dixit esse fabricatum. <lb/>
            quod longe secus est, quoniam quidquid est solido et graui <lb/>
            corpore ut initium cepit aliquando, ita finem capiat necesse <lb n="10"/>
            est.</p></div>