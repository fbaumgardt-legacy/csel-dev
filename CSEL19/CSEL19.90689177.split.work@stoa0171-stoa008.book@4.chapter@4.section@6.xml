<div xmlns="http://www.tei-c.org/ns/1.0" type="textpart" subtype="section" n="6"><p>deum uero esse patrem  <lb/>
            eundemque dominum utrique ignorauerunt, tam cultores deorum <lb/>
            quam ipsi sapientiae professores, quia aut nihil omnino colendum <lb/>
            putauerunt aut religiones falsas adprobauerunt aut, etiamsi <lb/>
            uim potestatemque summi dei intellexerunt, ut Plato, qui ait <lb n="5"/>
            unum esse fabricatorem mundi deum, et Marcus Tullius, <lb/>
            qui fatetur hominem praeclara quadam condicione a <lb/>
            supremo deo esse generatum, tamen ei debitum cultum <lb/>
            tamquam summo patri non reddiderunt, quod erat consequens <lb/>
            ac necessarium.</p></div>