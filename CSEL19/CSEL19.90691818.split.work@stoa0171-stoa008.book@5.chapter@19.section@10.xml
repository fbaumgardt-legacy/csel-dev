<div xmlns="http://www.tei-c.org/ns/1.0" type="textpart" subtype="section" n="10"><p>procedant  <lb/>
            in medium pontifices seu minores seu maximi, flamines augures, <lb/>
            item reges sacrificuli quique sunt sacerdotes et antistites religionum, <lb/>
            conuocent nos ad contionem, cohortentur ad suscipiendos <lb n="10"/>
            cultus deorum, persuadeant multos esse quorum numine <lb/>
            ac prouidentia regantur omnia, ostendant origines et initia sacrorum <lb/>
            ac deorum quomodo sint mortalibus tradita, qui fons, quae <lb/>
            ratio sit explicent, proferant quae merces in cultu, quae poena <lb/>
            in contemptu maneat, quare ab hominibus coli se uelint, quid <lb n="15"/>
            illis, si beati sunt, humana pietas conferat: quae omnia non <lb/>
            adseueratione propria — nec enim ualet quicquam mortalis <lb/>
            hominis auctoritas — sed diuinis aliquibus testimoniis confirment, <lb/>
            sicuti nos facimus.</p></div>