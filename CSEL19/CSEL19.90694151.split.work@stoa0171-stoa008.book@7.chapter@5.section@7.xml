<div xmlns="http://www.tei-c.org/ns/1.0" type="textpart" subtype="section" n="7"><p>quid ergo inquit deo cultus hominis confert  <lb/>
            beato et nulla re indigenti? uel si tantum honoris homini <lb/>
            habuit, ut ipsius causa mundum fabricaret, ut <lb/>
            instrueret eum sapientia, ut dominum uiuentium faceret <lb/>
            eumque diligeret tamquam filium, cur mortalem <lb n="15"/>
            fragilemque constituit? cur omnibus malis quem diligebat <lb/>
            obiecit, cum oporteret et beatum esse hominem <lb/>
            tamquam coniunctum ac proximum deo et perpetuum, <lb/>
            sicut est ipse, ad quem colendum et contemplandum <lb/>
            figuratus est?</p></div>