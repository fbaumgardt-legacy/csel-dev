<div xmlns="http://www.tei-c.org/ns/1.0" type="textpart" subtype="section" n="7"><p>quodsi asino aut sui aut cani facultas loquendi  <lb/>
            tribuatur quaerasque ab iis quid sibi uelint, cum feminas tam <lb/>
            rabide consectantur, ut uix diuelli queant, cibos etiam potumque <lb/>
            neglegant, cur aut alios mares uiolenter abigant aut ne uicti <lb n="10"/>
            quidem absistant, sed a fortioribus saepe contriti eo magis <lb/>
            insectentur, cur nec imbres nec frigora pertimescant, laborem <lb/>
            suscipiant, periculum non recusent, quid aliut respondebunt <lb/>
            nisi summum bonum esse corporis uoluptatem? eam se adpetere, <lb/>
            ut adficiantur suauissimis sensibus eosque esse tanti, <lb n="15"/>
            ut adsequendorum causa nec laborem sibi ullum nec uulnera <lb/>
            nec mortem ipsam recusandam putent.</p></div>