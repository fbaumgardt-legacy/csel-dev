<div xmlns="http://www.tei-c.org/ns/1.0" type="textpart" subtype="section" n="2"><p>si non fecerit, soluta praecepta sunt. si enim <lb/>
            bona sunt quae praecipiuntur, si uitam hominum in optimo <lb/>
            statu collocant, non se debet ipse praeceptor a numero coetuque <lb/>
            hominum segregare inter quos agit, et ipsi eodem modo <lb/>
            uiuendum est quo docet esse uiuendum, ne si aliter uixerit,<lb n="5"/>
            ipse praeceptis suis fidem detrahat leuioremque doctrinam suam  <lb/>
            faciat, si re ipsa resoluat quod uerbis nitatur adstringere.</p></div>