<div xmlns="http://www.tei-c.org/ns/1.0" type="textpart" subtype="section" n="13"><p> <lb n="5"/>
            eodem modo etiam figuratio terreni hominis caelestis populi <lb/>
            praeferebat in posterum fictionem. nam sicut perfectis omnibus <lb/>
            quae in usum hominis molitus est deus ipsum hominem <lb/>
            sexto die ultimum fecit eumque induxit in hunc mundum tamquam <lb/>
            in domum iam diligenter instructam, ita nunc sexto die <lb n="10"/>
            magno uerus homo uerbo dei fingitur, id est sanctus populus  <lb/>
            doctrina et praeceptis dei ad iustitiam figuratur.</p></div>