<div xmlns="http://www.tei-c.org/ns/1.0" type="textpart" subtype="section" n="11"><p>nam si oblectatio quaeritur <lb n="5"/>
            animi requiesque curarum, quae conferri cum <lb/>
            eorum studiis potest, qui semper aliquid anquirunt <lb/>
            quod spectet et ualeat ad bene beateque uiuendum? <lb/>
            siue ratio constantiae uirtutisque ducitur, aut haec <lb/>
            est ars aut nulla omnino, per quam eas adsequamur. <lb n="10"/>
            nullam dicere maximarum rerum artem esse, cum, <lb/>
            minimarum sine arte nulla sit, hominum est parum <lb/>
            considerate loquentium atque in maximis rebus errantium. <lb/>
            si autem est aliqua disciplina uirtutis, ubi ea <lb/>
            quaeretur, cum ab isto discendi genere discesseris? 
</p>
</div>