<div xmlns="http://www.tei-c.org/ns/1.0" type="textpart" subtype="section" n="12"><p>at enim puniendi<lb n="5"/>
            sunt qui destruunt religiones. num peius nos destruimus quam <lb/>
            natio Aegyptiorum, qui turpissimas bestiarum ac pecudum figuras <lb/>
            colunt, quaedam etiam pudenda dictu tamquam deos adorant? <lb/>
            num peius quam idem ipsi, qui cum deos colere se <lb/>
            dicant, tamen eos publice turpiterque derident, de quibus etiam  <lb n="10"/>
            mimos agi cum risu et uoluptate patiuntur?</p></div>