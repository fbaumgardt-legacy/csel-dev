<div xmlns="http://www.tei-c.org/ns/1.0" type="textpart" subtype="section" n="10"><p>nam si homo ad  <lb/>
            conspectum alterius hominis efferaretur, quod facere uidemus <lb n="20"/>
            animantes quarum natura soliuaga est, nulla esset hominum <lb/>
            societas, nulla urbium condendarum uel cura uel ratio, sic ne <lb/>
            uita quidem satis tuta, cum et ceteris animalibus exposita esset <lb/>
            inbecillitas hominum et ipsi inter semet ipsos beluarum more <lb/>
            saeuirent. non minor in aliis dementia.</p></div>