<div xmlns="http://www.tei-c.org/ns/1.0" type="textpart" subtype="section" n="10"><p>uideamus nunc, idem illi qui <lb/>
            uitia penitus excidunt quid effecerint. quattuor illos adfectus,<lb n="5"/>
            quos ex opinione bonorum malorumque nasci putant, quibus <lb/>
            euulsis sanandum esse animum sapientis existimant, quoniam <lb/>
            intellegunt et natura insitos esse et sine iis nihil moneri, nihil <lb/>
            agi posse, alia quaedam in eorum locum uicemque subponunt. <lb/>
            pro cupiditate substituunt uoluntatem, quasi uero non multo<lb n="10"/>
            sit praestabilius bonum cupere quam [malum] uelle; item pro  <lb/>
            laetitia gaudium, pro metu cautionem.</p></div>