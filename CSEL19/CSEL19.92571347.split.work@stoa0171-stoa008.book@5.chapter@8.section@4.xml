<div xmlns="http://www.tei-c.org/ns/1.0" type="textpart" subtype="section" n="4"><p>uos autem manente cultu deorum iustitiam  <lb/>
            desideratis m terra, quod fieri nullo pacto potest. sed ne tum <lb/>
            quidem potuit, cum putatis, quia nondum natis diis istis quos <lb/>
            inpie colitis necesse est unius dei cultum fuisse per terram, <lb/>
            eius scilicet qui execratur malitiam <sic n="poss">exigitque</sic> bonitatem, cuius <lb n="20"/>
            templum est non lapides aut lutum, sed homo ipse, qui figuram <lb/>
            dei gestat: quod templum non auri et gemmarum donis corruptibilibus, <lb/>
            sed aeternis uirtutum muneribus ornatur.</p></div>