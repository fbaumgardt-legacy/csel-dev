<div xmlns="http://www.tei-c.org/ns/1.0" type="textpart" subtype="section" n="8"><p>haec est doctrina sanctorum prophetarum, quam  <lb/>
            Christiani sequimur, haec nostra sapientia, quam isti qui uel <lb/>
            fragilia colunt uel inanem philosophiam tuentur, tamquam stultitiam <lb/>
            uanitatemque derident, quia nos defendere hanc publice <lb n="5"/>
            atque adserere non solemus, deo iubente ut quieti ac silentes <lb/>
            arcanum eius in abdito atque intra nostram conscientiam teneamus <lb/>
            nec aduersus istos ueri profanos, qui non discendi, sed <lb/>
            arguendi atque inludendi gratia inclementer deum ac religionem <lb/>
            eius inpugnant, pertinaci contentione certemus.</p></div>