<div xmlns="http://www.tei-c.org/ns/1.0" type="textpart" subtype="section" n="3"><p>  horum pulchritudo ac nitor praestringit oculos nec <lb/>
            ullam religionem putant ubicumque illa non fulserint. itaque <lb/>
            sub obtentu deorum auaritia et cupiditas colitur. credunt enim <lb/>
            deos amare quidquid ipsi concupiscunt, quidquid est propter quod <lb/>
            furta et homicidia et latrocinia cottidie saeuiunt, propter quod <lb n="5"/>
            bella per totum orbem populos urbesque subuertunt.</p></div>