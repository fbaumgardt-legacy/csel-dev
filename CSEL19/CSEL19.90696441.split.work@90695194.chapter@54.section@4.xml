<div xmlns="http://www.tei-c.org/ns/1.0" type="textpart" subtype="section" n="4"><p>primum autem iustitiae officium est deum agnoscere  <lb/>
            eumque metuere ut dominum, diligere ut patrem. idem enim <lb/>
            qui nos genuit, qui uitali spiritu animauit, qui alit, qui saluos <lb/>
            facit, habet in nos non modo ut pater, uerum etiam ut dominus <lb/>
            licentiam uerberandi et uitae ac necis potestatem, unde <lb n="15"/>
            illi ab homine duplex honos, id est amor cum timore debetur. <lb/>
            secundum iustitiae officium est hominem agnoscere uelut fratrem. 
</p></div>