<div xmlns="http://www.tei-c.org/ns/1.0" type="textpart" subtype="section" n="7"><p>            
            quid enim mihi adferet causae cur precari pro salute filiorum <lb/>
            semel religiosi et idem decies facere superstitiosi esse hominis <lb/>
            arbitretur? si enim semel facere optimum est, quanto magis <lb/>
            saepius? si hora prima, ergo et toto die, si una hostia placabilis, <lb/>
            placabiliores utique hostiae plures, quia multiplicata obsequia <lb n="5"/>
            demerentur potius quam offendunt.</p></div>