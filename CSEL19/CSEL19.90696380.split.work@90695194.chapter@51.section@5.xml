<div xmlns="http://www.tei-c.org/ns/1.0" type="textpart" subtype="section" n="5"><p> <lb/>
            si uita eius in periculum ueniet, ut eum necesse sit aut occidere <lb/>
            aut mori, quid faciet? potest hoc euenire, ut naufragio facto inueniat <lb n="15"/>
            aliquem inbecillum tabulae inhaerentem aut uicto exercitu <lb/>
            fugiens reperiat aliquem uulneratum equo insidentem: utrumne <lb/>
            aut illum tabula aut hunc equo deturbabit, ut ipse possit euadere? <lb/>
            si uolet iustus esse, non faciet, sed idem stultus iudicabitur, qui <lb/>
            dum alterius uitae parcit, suam prodet. si faciet, sapiens quidem <lb n="20"/>
            uidebitur, quia sibi consulet, sed idem malus, quia nocebit. 
</p>
          </div>