<div xmlns="http://www.tei-c.org/ns/1.0" type="textpart" subtype="section" n="14"><p>non inscite Seneca Romanae urbis  <lb/>
            tempora distribuit in aetates. primam enim dixit infantiam <lb/>
            sub rege Romulo fuisse, a quo et genita et quasi <lb/>
            educata sit Roma; deinde pueritiam sub ceteris regibus, <lb n="10"/>
            a quibus et aucta sit et disciplinis pluribus institutisque <lb/>
            formata; at uero Tarquinio regnante cum <lb/>
            iam quasi adulta esse coepisset, seruitium non tulisse <lb/>
            et reiecto superbae dominationis iugo maluisse legibus <lb/>
            obtemperare quam regibus; cumque esset adulescentia <lb n="15"/>
            eius fine Punici belli terminata, tum denique <lb/>
            confirmatis uiribus coepisse iuuenescere.</p></div>