<div xmlns="http://www.tei-c.org/ns/1.0" type="textpart" subtype="section" n="17"><p> <lb/>
            deus enim cum uideret malitiam et falsorum deorum cultus <lb/>
            per orbem terrae ita inualuisse, ut iam nomen eius ex hominum <lb/>
            memoria fuisset paene sublatum — siquidem Iudaei quoque, <lb/>
            quibus solis arcanum dei creditum fuerat, relicto deo uiuo<lb n="15"/>
            ad colenda figmenta inretiti daemonum fraudibus aberrassent <lb/>
            nec increpiti per prophetas reuerti ad deum uellent —, filium <lb/>
            suum principem angelorum legauit ad homines, ut eos conuerteret <lb/>
            ab inpiis et uanis cultibus ad cognoscendum et colendum <lb/>
            deum uerum, item ut eorum mentes a stultitia ad sapientiam,  <lb n="20"/>
            ab iniquitate ad iustitiae opera traduceret.</p></div>