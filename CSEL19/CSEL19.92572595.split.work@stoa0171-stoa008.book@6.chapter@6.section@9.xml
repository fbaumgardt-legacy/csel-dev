<div xmlns="http://www.tei-c.org/ns/1.0" type="textpart" subtype="section" n="9"><p>non potest ergo uirtus esse in iis rebus quaerendis <lb/>
            in quarum contemptu uis ac ratio uirtutis apparet, nec ad <lb/>
            ea ipsa transfugiet quae magno et excelso animo calcare ac <lb/>
            proterere gestit, neque fas est animam caelestibus intentam <lb/>
            bonis, ut haec fragilia sibi conparet, ab inmortalibus suis opibus <lb/>
            auocari, sed potissimum in iis rebus conparandis uirtutis ratio <lb/>
            consistit quas nobis nec homo ullus nec mors ipsa possit auferre. 
</p></div>