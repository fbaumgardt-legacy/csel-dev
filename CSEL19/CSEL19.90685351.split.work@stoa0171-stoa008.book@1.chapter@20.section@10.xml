<div xmlns="http://www.tei-c.org/ns/1.0" type="textpart" subtype="section" n="10"><p>celebrantur ergo illi ludi conuenienter memoriae  <lb/>
            meretricis cum omni lasciuia. nam praeter uerborum licentiam, <lb n="15"/>
            quibus obscenitas omnis effunditur, exuuntur etiam uestibus <lb/>
            populo flagitante meretrices, quae tunc mimarum funguntur <lb/>
            officio et in conspectu populi usque ad satietatem inpudicorum <lb/>
            luminum cum pudendis motibus detinentur.</p></div>