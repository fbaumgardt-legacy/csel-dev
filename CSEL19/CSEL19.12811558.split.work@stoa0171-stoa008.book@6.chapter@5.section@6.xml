<div xmlns="http://www.tei-c.org/ns/1.0" type="textpart" subtype="section" n="6"><p>uerum scientia <lb/>
            non potest esse uirtus, quia non est intus in nobis, sed ad <lb/>
            nos extrinsecus uenit. quod autem transire ab altero ad alterum <lb/>
            potest, uirtus non est, quia uirtus sua cuique est. scientia <lb/>
            igitur alieni beneficii est, quia posita est in audiendo, uirtus<lb n="15"/>
            tota nostra est, quia posita est in uoluntate faciendi boni. 
</p></div>