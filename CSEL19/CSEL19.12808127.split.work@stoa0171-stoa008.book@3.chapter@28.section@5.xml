<div xmlns="http://www.tei-c.org/ns/1.0" type="textpart" subtype="section" n="5"><p>quodsi deum naturam <lb/>
            uocant, quae peruersitas est naturam potius quam deum nominare? <lb/>
            si autem natura est ratio uel necessitas uel condicio <lb/>
            nascendi, non est per se ipsa sensibilis, sed necesse est mentem <lb n="20"/>
            esse diuinam, quae sua prouidentia nascendi principium rebus <lb/>
            omnibus praebeat, aut si natura est caelum atque terra et <lb/>
            omne quod natum est, non est deus natura, sed dei opus. 
</p></div>