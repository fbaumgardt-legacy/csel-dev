<div xmlns="http://www.tei-c.org/ns/1.0" type="textpart" subtype="section" n="1">
<p>Diximus paulo ante in principio regni sancti fore ut a   <lb/>
            deo princeps daemonum uinciatur. sed idem, cum mille anni <lb/>
            regni hoc est septem milia coeperint terminari, soluetur denuo <lb/>
            et custodia emissus exibit atque omnes gentes quae tunc erunt <lb n="10"/>
            sub dicione iustorum concitabit, ut inferant bellum sanctae <lb/>
            ciuitati. et colligetur ex omni orbe terrae innumerabilis populus <lb/>
            nationum et obsidebit et circumdabit ciuitatem.</p></div>