<div xmlns="http://www.tei-c.org/ns/1.0" type="textpart" subtype="section" n="7"><p>quid igitur profuit uidisse te ueritatem, quam nec<lb n="15"/>
            defensurus esses nec secuturus? sed libenter errant etiam ii <lb/>
            qui errare se sentiunt: quanto magis uulgus indoctum, quod <lb/>
            pompis inanibus gaudet animisque puerilibus spectat omnia, <lb/>
            oblectatur friuolis et specie simulacrorum capitur nec ponderare <lb/>
            secum unam quamque rem potest, ut intellegat nihil colendum <lb n="20"/>
            esse quod oculis mortalibus cernitur, quia mortale sit  <lb/>
            necesse est!</p></div>