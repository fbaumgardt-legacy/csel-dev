<div xmlns="http://www.tei-c.org/ns/1.0" type="textpart" subtype="section" n="5"><p>ergo cum magnus populus ad <lb/>
            eum uel ob iustitiam quam docebat uel ob miracula quae<lb n="10"/>
            faciebat subinde conflueret et praecepta eius audiret et a deo <lb/>
            missum deique filium crederet, tum primores Iudaeorum ac <lb/>
            sacerdotes et ira stimulati, quod ab eo tamquam peccatores <lb/>
            increpabantur, et inuidia deprauati, quod confluente ad eum <lb/>
            multitudine contemni se ac deseri uidebant, et, quod caput<lb n="15"/>
            sceleris illorum fuit, stultitia et errore caecati et inmemores <lb/>
            praeceptorum caelestium ac prophetarum coierunt aduersus eum <lb/>
            inpiumque consilium de eo tollendo cruciandoque ceperunt:  <lb/>
            quod prophetae multo ante descripserant.</p></div>