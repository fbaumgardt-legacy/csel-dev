<div xmlns="http://www.tei-c.org/ns/1.0" type="textpart" subtype="section" n="15"><p>uirtus quoque soli homini data magno argumento  <lb/>
            est inmortales animas esse. quae non erit secundum naturam, <lb n="20"/>
            si anima extinguitur; huic enim praesenti uitae nocet. nam <lb/>
            uita ista terrena, quam communem cum mutis animalibus ducimus, <lb/>
            et uoluptatem expetit, cuius fructibus uariis ac suauibus <lb/>
            delectatur, et dolorem fugit, cuius asperitas naturam uiuentium <lb/>
            acerbis sensibus laedit et ad mortem perducere nititur, <lb n="25"/>
            quae dissoluit animantem.</p></div>