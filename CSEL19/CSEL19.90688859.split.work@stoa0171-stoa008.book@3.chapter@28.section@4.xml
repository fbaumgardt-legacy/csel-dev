<div xmlns="http://www.tei-c.org/ns/1.0" type="textpart" subtype="section" n="4"><p>illi enim cum aut ignorarent a quo esset <lb/>
            mundus effectus aut persuadere uellent nihil esse diuina mente <lb/>
            perfectum, naturam esse dixerunt rerum omnium matrem, <lb/>
            quasi dicerent omnia sua sponte esse nata: quo uerbo plane<lb n="15"/>
            inprudentiam suam confitentur. natura enim, remota prouidentia  <lb/>
            et potestate diuina, prorsus nihil est.</p></div>