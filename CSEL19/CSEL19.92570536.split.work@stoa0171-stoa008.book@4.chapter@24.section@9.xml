<div xmlns="http://www.tei-c.org/ns/1.0" type="textpart" subtype="section" n="9"><p>nam si nulli subiectus sit passioni, potest ei  <lb/>
            docenti homo sic respondere: 'uolo equidem non peccare, sed <lb n="5"/>
            uincor: indutus sum enim carne fragili et inbecilla, haec est <lb/>
            quae concupiscit, quae irascitur, quae dolere, quae mori timet. <lb/>
            itaque ducor inuitus et pecco, non quia uolo, sed quia cogor. <lb/>
            sentio me et ipse peccare, sed necessitas fragilitatis inpellit, <lb/>
            cui repugnare non possum.</p></div>